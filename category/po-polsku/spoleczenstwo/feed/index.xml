<?xml version="1.0" encoding="UTF-8"?><rss version="2.0"
	xmlns:content="http://purl.org/rss/1.0/modules/content/"
	xmlns:wfw="http://wellformedweb.org/CommentAPI/"
	xmlns:dc="http://purl.org/dc/elements/1.1/"
	xmlns:atom="http://www.w3.org/2005/Atom"
	xmlns:sy="http://purl.org/rss/1.0/modules/syndication/"
	xmlns:slash="http://purl.org/rss/1.0/modules/slash/"
	>

<channel>
	<title>O społeczeństwie &#8211; Dr JOANNA BAGNIEWSKA</title>
	<atom:link href="/category/po-polsku/spoleczenstwo/feed/" rel="self" type="application/rss+xml" />
	<link>/</link>
	<description>zoologist &#124; science communicator </description>
	<lastBuildDate>Mon, 18 Oct 2021 23:00:31 +0000</lastBuildDate>
	<language>en-GB</language>
	<sy:updatePeriod>
	hourly	</sy:updatePeriod>
	<sy:updateFrequency>
	1	</sy:updateFrequency>
	<generator>https://wordpress.org/?v=5.8.1</generator>

<image>
	<url>/wp-content/uploads/2018/04/cropped-PhotoAKrajewski-3-32x32.jpg</url>
	<title>O społeczeństwie &#8211; Dr JOANNA BAGNIEWSKA</title>
	<link>/</link>
	<width>32</width>
	<height>32</height>
</image> 
	<item>
		<title>Jądra chomików, zwyczaje wombatów i &#8220;oswajanie&#8221; naukowców. Joanna Bagniewska to zoolog orkiestra</title>
		<link>/2019/10/07/jadra-chomikow-zwyczaje-wombatow-i-oswajanie-naukowcow-joanna-bagniewska-to-zoolog-orkiestra/</link>
		
		<dc:creator><![CDATA[blu]]></dc:creator>
		<pubDate>Mon, 07 Oct 2019 20:59:00 +0000</pubDate>
				<category><![CDATA[O mojej pracy]]></category>
		<category><![CDATA[O popularyzacji nauki]]></category>
		<category><![CDATA[O społeczeństwie]]></category>
		<category><![CDATA[Po polsku]]></category>
		<guid isPermaLink="false">/?p=2839</guid>

					<description><![CDATA[Tekst Jakuba Jakubowskiego w Gazecie Wyborczej, cykl &#8220;Młoda Polska&#8221; Lubię pracować nie tylko ze zwierzętami &#8211; również z ludźmi, i nie dam się zamknąć w laboratorium &#8211; mówi. W Australii badała wombaty, kangury i walabie. W RPA &#8211; szakale i lisy. Z werwą opowiada o pszczołach, które wykrywają narkotyki, i...]]></description>
										<content:encoded><![CDATA[
<p>Tekst Jakuba Jakubowskiego w Gazecie Wyborczej, cykl &#8220;Młoda Polska&#8221; </p>



<p><strong>Lubię pracować nie tylko ze zwierzętami &#8211; również z ludźmi, i nie dam się zamknąć w laboratorium &#8211; mówi. W Australii badała wombaty, kangury i walabie. W RPA &#8211; szakale i lisy. Z werwą opowiada o pszczołach, które wykrywają narkotyki, i wielkoszczurach gambijskich &#8211; one z kolei ujawniają położenie min i&#8230; gruźlicę w jej wczesnym stadium.</strong></p>



<p>Cykl &#8220;Młoda Polska&#8221; poświęcony jest Polkom i Polakom, których podziwiamy i którym kibicujemy. Kolejne sylwetki publikujemy w każdy wtorek.</p>



<p><strong>IMIĘ:</strong></p>



<p>Joanna</p>



<p><strong>NAZWISKO:</strong></p>



<p>Bagniewska</p>



<p>W<strong>IEK:</strong></p>



<p>34 lata</p>



<p>ZA<strong>WÓD:</strong></p>



<p>zoolog, wykładowca zoologii w Reading University, popularyzator nauki w Oxford University.</p>



<p><strong>OSIĄGNIĘCIA:</strong></p>



<p>wygrana w konkursie FameLab Poland, wyróżnienie i nagroda laureatów poprzednich edycji konkursu w międzynarodowym finale FameLab. Wygrana w konkursie &#8220;I&#8217;m a Scientist, get me out of here!&#8221;. Stypendystka Biotechnology and Biological Sciences Research Council. Człowiek Roku &#8220;Tygodnika Polskiego&#8221;, najstarszego polskiego pisma na Wyspach Brytyjskich. Laureatka plebiscytu #POLKA100 Ambasady RP w Londynie.</p>



<p>&#8220;Czy wiecie, że melatonina, czyli hormon snu, odpowiedzialna jest za kurczenie się jąder u chomików? Melatonina występuje też w dużej ilości u człowieka, łatwo więc wysnuć wniosek, że jądra mężczyzn są zagrożone. Okazuje się jednak, że męska populacja tego świata może spać spokojnie, a wniosek z tego taki, że do badań na zwierzętach powinniśmy podchodzić bardzo ostrożnie&#8221; &#8211; przekonywała Joanna Bagniewska podczas prezentacji w finale FameLab, konkursu dla naukowców, którzy potrafią opowiadać o nauce w sposób niebanalny i zrozumiały dla ogółu.</p>



<p>Potem był światowy finał &#8211; Joanna zachwyciła jurorów tematem pszczół tresowanych pod kątem wykrywania narkotyków i materiałów wybuchowych. Kluczowy jest zmysł powonienia tych owadów, silniejszy niż u psów. W dodatku pszczoły można szybko nauczyć reagowania na woń zakazanych substancji &#8211; wyczuwając je, owady wysuwają języki. Ale nie tylko psy i pszczoły wykorzystywane są w ten sposób.&nbsp;</p>



<p>&#8211; Firma z Izraela zaprojektowała lotniskowy skaner, w którym myszy ujawniały nielegalne substancje. Z kolei belgijska firma wykorzystuje wielkoszczury gambijskie do wykrywania min w takich krajach jak Mozambik, Kongo, Kambodża i Tanzania. Wielkoszczury szybko się uczą, mają świetny węch, poza tym są lekkie &#8211; jeśli wbiegną na minę, nie powodują wybuchu &#8211; opowiada Joanna. &#8211; Oprócz rozminowywania wielkoszczury zajmują się również wykrywaniem gruźlicy. Plwocina chorych w początkowych stadiach pachnie inaczej niż u zdrowych ludzi. Szczury potrafią te zapachy odróżnić i wskazać próbki należące do chorych. Diagnostyka mało apetyczna, ale skuteczna.</p>



<p>Sukces w konkursie FameLab okazał się dla polskiej zoolog trampoliną do kariery. Ale fundamenty pod nią zaczęła budować dużo wcześniej.</p>



<figure class="wp-block-image"><img src="https://bi.im-g.pl/im/38/18/18/z25265464IDR.jpg" alt=""/><figcaption>Joanna w wieku sześciu lat (fot: archiwum prywatne)</figcaption></figure>



<p></p>



<h4>&#8220;Hau, hau&#8221; i &#8220;wong, wong&#8221;</h4>



<p>Zaradności i obowiązkowości Joanna musiała nauczyć się szybko, m.in. dlatego, że od dziecka mieszkała za granicą. Tata, inżynier budowy okrętów, nie wyobrażał sobie wyjazdu na kontrakt bez rodziny i dlatego już w wieku sześciu lat Joanna przeprowadziła się na dziewięć miesięcy do Włoch. Spędziła też rok w Bangkoku, by na następne trzy lata przenieść się do Szanghaju.&nbsp;</p>



<p>&#8211; Przeprowadzki pomogły córce przełamać nieśmiałość &#8211; twierdzi Ksenia Bagniewska, mama Joanny. &#8211; Mimo że nie była to dla dziecka łatwa sytuacja, ominęły nas bunty i problemy wychowawcze. Może dlatego, że zawsze w rodzinie byliśmy dla siebie przyjaciółmi. Zero stosowania kar czy zakazów wobec dzieci. Nie było potrzeby. Przyjaciele nie karzą, tylko się wspierają, do tego są wobec siebie lojalni. Międzynarodowe szkoły nauczyły Asię i jej brata otwartości i tolerancji &#8211; mają przyjaciół z całego świata, różnych wyznań i kolorów skóry. Idąc za ciosem, wybrali uniwersytety zagraniczne i od 18. roku życia byli poza domem, utrzymując się prawie samodzielnie, głównie ze stypendiów naukowych, począwszy od licencjatów po doktoraty.</p>



<p>A skąd u Joanny zainteresowanie zwierzętami? W rodzinie były zawsze, miały status domowników, i to dość rozpuszczonych. Bywało, że babcia Joasi spała z dwoma jamnikami i kotem, a jeszcze do łóżka wpychał się przygarnięty jeż.&nbsp;</p>



<figure class="wp-block-image"><img src="https://bi.im-g.pl/im/35/18/18/z25265461IDR.jpg" alt=""/><figcaption>W rodzinie Joanny zawsze były zwierzęta (fot: archiwum prywatne)</figcaption></figure>



<p></p>



<p>&#8211; Zawsze interesowały mnie zwierzęta, lalki wcale, choć pamiętam, że w pewnym momencie wielką moją pasją, odziedziczoną po mamie architektce, było projektowanie, budowanie i wyposażanie miniaturowych domków. Byłam głodna wiedzy i bardzo aktywna &#8211; balet, szachy, jazda konna, pianino, gitara, chór, łyżwy, pływanie &#8211; wspomina Joanna Bagniewska. &#8211; Udzielałam się też jako wolontariuszka w schronisku dla zwierząt. Świat zwierząt potrafił mnie wciągnąć bez reszty, od dziecka siedziałam z nosem w książkach, atlasach i encyklopediach.</p>



<p>Pierwszy sukces, po którym uwierzyła, że może w życiu wiele osiągnąć, odniosła jeszcze w szkole podstawowej w Szanghaju, wygrywając konkurs krasomówczy. Po chińsku i angielsku opowiadała, jak w różnych językach &#8220;mówią&#8221; psy, koty i koguty. &#8211; jak to jest, że po polsku pies mówi &#8220;hau, hau&#8221;, a po chińsku &#8220;wong, wong&#8221;?</p>



<p>Zagadki i ciekawostki do dziś są narzędziem, dzięki któremu Joanna Bagniewska popularyzuje naukę. &#8211; Żeby trafić do nieprofesjonalnego odbiorcy, informacje powinny być nie tylko przystępnie, ale i atrakcyjnie podane, przy tym wychodzić od naukowych autorytetów. Dlatego walczę o prosty, jasny, zrozumiały język naukowców &#8211; mówi.</p>



<h4>Wombaty i inne stworzenia</h4>



<p>Po zdaniu matury międzynarodowej w jednym z najlepszych liceów w Polsce, gdyńskiej &#8220;Trójce&#8221;, wybrała studia biologiczne na Jacobs University w niemieckiej Bremie. Szybko dostała stypendium naukowe i wyjechała na kilkutygodniowy intensywny kurs poświęcony zachowaniom ssaków. To był początek wielkiej przygody. Po kursie zarekomendowano ją na praktyki do Parku Narodowego Kościuszki w Alpach Australijskich. Tam badała wpływ rozmieszczenia sieci dróg na populacje wombatów, kangurów i walabii.&nbsp;</p>



<p>&#8211; Po kilku miesiącach w australijskim buszu nie miałam serca i ochoty na powrót do laboratorium &#8211; znów wzięłam sprawę w swoje ręce i wyjechałam na wymianę semestralną do Teksasu, na Rice University w Houston. Tam miałam okazję pracować zarówno w terenie, jak i w ogrodzie zoologicznym. Po doświadczeniach amerykańsko-australijskich stwierdziłam, że zoologia to jest to. Ale wiedziałam też, że lubię pracować nie tylko ze zwierzętami &#8211; również z ludźmi, i że nie dam się zamknąć w laboratorium &#8211; mówi Joanna Bagniewska.</p>



<p>Studia magisterskie kontynuowała na Wydziale Zoologii Uniwersytetu Oksfordzkiego, gdzie przyznano jej stypendium Biotechnology and Biological Sciences Research Council. Polska zoolożka dostała też grant Londyńskiego Towarzystwa Zoologicznego na badania liczebności szakali i lisów w Republice Południowej Afryki. Metoda badania polega na tropieniu zwierząt na polnych drogach przy pomocy wabika o zapachu zgniłego jajka. Dzięki obliczeniom częstotliwości tropów można określić liczebność drapieżników na danym obszarze i porównać ją z innymi.&nbsp;A grant wręczały jej Camilla i Phyllida Barlow, córki Erasmusa Darwina Barlowa, współzałożyciela LTZ i praprawnuczki Karola Darwina.</p>



<figure class="wp-block-image"><img src="https://bi.im-g.pl/im/b4/18/18/z25265332IDR.jpg" alt=""/><figcaption>Joanna Bagniewska badała wombaty, kangury i walabie (fot: JJ Harrison/ Wikimedia Commons CC BY-SA 3.0)</figcaption></figure>



<p></p>



<p>To otworzyło jej wiele drzwi. Przy podejmowaniu decyzji o doktoracie do wyboru miała uniwersytety w Cambridge i Oksfordzie. Wybrała ten drugi i prestiżową grupę badawczą Wildlife Conservation Research Unit, gdzie miała możliwość współpracy z najwybitniejszymi badaczami zwierząt na świecie. Jej doktorat dotyczył biotelemetrii, czyli dyskretnego podglądactwa prywatnego życia dzikich zwierząt. Badała m.in. zachowanie norek amerykańskich, które zadomowiły się w Wielkiej Brytanii w latach 50. ubiegłego wieku, po tym jak uciekły z ferm. Norki to gatunek inwazyjny, a przy okazji bardzo wszechstronny drapieżnik &#8211; wspinają się na drzewa jak koty, polują na lądzie jak lisy i pływają niemal tak dobrze jak wydry. Są niezwykle żarłoczne, żywią się ptakami, płazami, ssakami, rybami, a nawet bezkręgowcami. Stanowią spore zagrożenie dla rodzimej fauny, zwłaszcza dla ptaków ziemnowodnych.&nbsp;</p>



<p>&#8211; Badałam ich zachowanie w wodzie przy pomocy rejestratorów danych. Wiemy dzięki temu więcej o ich możliwościach adaptacyjnych, różnicach między płciami i o tym, co robią o różnych porach roku, a nawet dnia. Ta wiedza jest pomocna przy opracowywaniu planów kontroli tego gatunku &#8211; mówi Joanna Bagniewska. Kontrola gatunków inwazyjnych jest bardzo ważna. Europejska Agencja Środowiska szacuje, że powodują one straty, które kosztują europejską gospodarkę kilkanaście miliardów euro rocznie, destabilizują też ekosystem, zaburzając jego bioróżnorodność, a także &#8211; czego dowodzą tegoroczne badania University College London &#8211; odpowiadają za aż 33 proc. wyginięć innych gatunków zwierząt.</p>



<h4>Naukowiec i reszta świata</h4>



<p>Dziś życie Joanny Bagniewskiej płynie między Uniwersytetem w Reading a Uniwersytetem w Oksfordzie. W tym pierwszym pracuje dwa dni w tygodniu. Przez pozostałe trzy dni jest popularyzatorką nauki w drugim. W Reading zajmuje się głównie dydaktyką: uczy zachowania zwierząt, bioróżnorodności, ekologii, ochrony gatunków, wpływu chorób odzwierzęcych na bioróżnorodność. Zabiera swoich studentów w teren &#8211; do RPA, Szwecji, Islandii, niedawno także jej studenci prowadzili badania wilków w Beskidach. Najwięcej satysfakcji przynosi jej jednak popularyzacja nauki. Joanna odnosi w tej dziedzinie spektakularne sukcesy, jest światowym ekspertem i autorytetem często zapraszanym na największe konferencje, jak TEDx czy panele przygotowywane zarówno przez organizacje pozarządowe, jak i rządy różnych krajów. O problemach nauki rozmawiała m.in. z Theresą May, Borisem Johnsonem i Davidem Davisem, współpracuje także z British Council. A brytyjscy licealiści wybrali ją na najpopularniejszego naukowca w konkursie &#8220;I&#8217;m a Scientist, get me out of here!&#8221;.</p>



<p>Joanna prowadzi też warsztaty popularyzacyjne dla naukowców w różnych krajach. Jako laureatka FameLab szkoli kolejnych mówców do udziału w tym konkursie. Angażuje się też w &#8220;Science: Polish Perspectives&#8221; &#8211; konferencję dla polskich naukowców pracujących za granicą. Regularnie gości w polskich i światowych mediach. I jest zdania, że naukowcy powinni dzielić się swoimi odkryciami z jak największym gronem odbiorców. &#8211; Temat popularyzacji nauki, jasnego, zrozumiałego przekazu jest, niestety, zaniedbany, a jego rola jest nie do przecenienia. Ludzie w większości są mało zainteresowani nauką &#8211; bo nudna i niezrozumiała. I często wydają pochopne sądy na podstawie niesprawdzonych, wręcz plotkarskich informacji. Stąd potem nieporozumienia, na przykład dotyczące szczepionek, rozmaitych terapii, diet, ekologii, ochrony gatunków itd. &#8211; mówi Joanna Bagniewska.</p>



<p>Jak mówić do ludzi o skomplikowanych aspektach nauki, żeby chcieli słuchać i zrozumieli? Trzeba dostosować język komunikacji do preferencji odbiorcy. Joanna zaczęła brać udział w przedsięwzięciach popularyzujących naukę, takich jak naukowo-teatralne Science Slam. Wraz z przyjaciółmi wprowadziła do Polski komediowe stand-upy naukowe. Uczestniczy w wykładach dla przechodniów w ramach <a href="http://soapboxscience.org/">Soapbox Science</a> &nbsp;i &#8220;Dowiedz się na Placu Defilad&#8221;.</p>



<p>&#8211; Jestem przekonany, że Joanna odegra bardzo ważną rolę w zażegnaniu obecnego kryzysu zaufania do autorytetów, a do naukowców w szczególności &#8211; mówi Krzysztof Bar, jej przyjaciel. &#8211; W dzisiejszym świecie musimy sobie radzić z wieloma problemami, u podłoża których leży niezrozumienie podstawowych zagadnień ze świata nauki, np. kryzys klimatyczny czy ruch antyszczepionkowy. Joanna ma wyjątkową szansę dotarcia do grup, których inni nie są w stanie przekonać, również do młodego pokolenia, które dopiero wyrabia sobie poglądy na rzeczywistość.</p>



<p>Podobne spostrzeżenia ma mama Joanny. &#8211; Zoologia jest jej miłością &#8211; mówi o córce Ksenia Bagniewska. &#8211; Ale tym, co ją w nauce najbardziej pasjonuje, jest znalezienie wspólnego języka między naukowcami i resztą świata. Takiej komunikacji brakuje. Trudno jest mówić prosto, zrozumiale i atrakcyjnie na naukowe tematy, a ludzie gładko łykają pseudonaukowy bełkot. Nauka nie powinna być tylko dla wybranych. Joanna stara się to zmienić.</p>



<h4>Nie usiedzi</h4>



<p>Jest jeszcze jedna rzecz, na którą Joanna Bagniewska stara się wpłynąć. To postrzeganie Polaków na Wyspach. Mocno zaangażowała się w działalność polonijną, była prezydentką Oxford University Polish Society, organizowała konferencje, szkolenia, zjazdy, bierze udział w pracach Kongresu Obywatelskiego i Szkoły Liderów. Założyła też Federację Polskich Stowarzyszeń Studenckich, zrzeszającą kilkadziesiąt polskich organizacji studenckich na Wyspach Brytyjskich. I skutecznie &nbsp;lobbowała w oksfordzkim urzędzie miasta na rzecz partnerstwa z miastem Wrocław.&nbsp;</p>



<p>Joanna uważa też, że, niezależnie od narodowości, kobiety w nauce spotykają się z innymi, często większymi wyzwaniami niż mężczyźni. Dlatego angażuje się w programy mentoringowe, np. Lean in STEM, otaczając opieką i doradztwem utalentowane Polki na początku kariery naukowej. Za działalność na rzecz kobiet otrzymała w Gdańsku tytuł Lady Soroptimist International, największej kobiecej organizacji świata.</p>



<p>Nie potrafi usiedzieć w miejscu, jest pełna energii i aż dziw bierze, że na wszystko znajduje czas. Jest przewodniczką po Oksfordzie, a historia tego miasta to jej kolejna pasja. Przez wiele lat reprezentowała też oksfordzką uczelnię w turniejach tańca towarzyskiego, niedawno zaczęła uprawiać boks. Od ponad dwóch lat godzi pasje i naukowe obowiązki z wychowywaniem dziecka. Zdaje sobie też sprawę, że samą nauką nie da się zmienić świata na lepsze, nie wyklucza zatem zaangażowania w politykę. Kluczem do wszystkiego jest, jak twierdzi, dobra organizacja. </p>



<p></p>



<p><em>Jakub Jakubowski. Dziennikarz, w latach 2009-2019 twórca i redaktor naczelny miesięcznika &#8220;Prestiż &#8211; magazyn trójmiejski&#8221;, uznanego przez magazyn &#8220;Press&#8221; za najlepsze regionalne czasopismo w Polsce. Pracował również dla Radia Gdańsk, portalu trójmiasto.pl, był redaktorem naczelnym magazynu &#8220;Wiecznie Młodzi&#8221;, publikował w &#8220;Dzienniku Bałtyckim&#8221;, &#8220;Przeglądzie Sportowym&#8221;, &#8220;Playboyu&#8221; i wielu innych. Zajmuje się także produkcją telewizyjną i filmową. Przez 12 lat wykładał dziennikarstwo prasowe i dziennikarstwo telewizyjne w Wyższej Szkole Komunikacji Społecznej. Fan zaangażowanego dziennikarstwa, dobrego reportażu i ciekawego wywiadu. Miłośnik żeglarstwa, roweru, muzyki, po godzinach DJ w legendarnym klubie Spatif w Sopocie.</em></p>
]]></content:encoded>
					
		
		
			</item>
		<item>
		<title>#Polka100: Hobby przejęło moje życie</title>
		<link>/2018/04/18/polka100-hobby-przejelo-moje-zycie/</link>
		
		<dc:creator><![CDATA[blu]]></dc:creator>
		<pubDate>Wed, 18 Apr 2018 22:56:00 +0000</pubDate>
				<category><![CDATA[O mojej pracy]]></category>
		<category><![CDATA[O społeczeństwie]]></category>
		<category><![CDATA[Po polsku]]></category>
		<guid isPermaLink="false">/?p=2884</guid>

					<description><![CDATA[Wywias dla Tygodnika Cooltura24, Polski Portal Informacyjny w Londynie &#8211; www.Cooltura24.co.uk Joanna Bagniewska jest osobą ze wszech miar nietuzinkową. Jest zoologiem, wykładowczynią akademicką, popularyzatorką nauki, a od niedawna także laureatką plebiscytu #Polka100 jaką z okazji setnej rocznicy uzyskania przez kobiety praw wyborczych, zarówno w Polsce jak i w Wielkiej Brytanii,...]]></description>
										<content:encoded><![CDATA[
<p style="font-size:14px"><small>Wywias dla Tygodnika Cooltura24, Polski Portal Informacyjny w Londynie &#8211; www.Cooltura24.co.uk</small> </p>



<p><strong>Joanna Bagniewska jest osobą ze wszech miar nietuzinkową. Jest zoologiem, wykładowczynią akademicką, popularyzatorką nauki, a od niedawna także laureatką plebiscytu #Polka100 jaką z okazji setnej rocznicy uzyskania przez kobiety praw wyborczych, zarówno w Polsce jak i w Wielkiej Brytanii, ogłosiła ambasada Rzeczpospolitej Polskiej w Londynie, pragnąc uhonorować wyjątkowe Polki, które na co dzień inspirują polską społeczność na Wyspach Brytyjskich. Rozmowa z Joanną Bagniewską, która w wyjątkowy sposób wpływa na pozytywny wizerunek Polski w Wielkiej Brytanii.</strong><br></p>



<p><strong>Proszę przyjąć gratulacje z okazji wygrania plebiscytu #Polka100! Jak była pierwsza reakcja na wiadomość o tym?</strong></p>



<p>Było mi bardzo miło i czuję się bardzo wyróżniona z tego powodu!</p>



<p><strong>Jest pani zoologiem, wykładowczynią i popularyzatorem nauki. Co dla pani jest najważniejsze z tych wszystkich zajęć?</strong></p>



<p>Trudno byłoby mi to powiedzieć i zdecydować się na jedną rzecz. Bo z jednej strony zoologia jest dużą częścią mnie i zawsze jak się przedstawiam mówię, że jestem zoologiem, bo popularyzacja zaczęła się jako hobby kilka lat temu. I nagle to coś przeistoczyło się w mój zawód. Więc podchodzę do tego z dwóch stron – zoologiem jestem z wykształcenia i można powiedzieć z powołania, a popularyzatorką jestem od niedawna. Ale weszłam w to z dużą intensywnością.</p>



<p><strong>Dlaczego akurat zoologia i biologia?</strong></p>



<p>Wzięło się to głównie z tego, że bardzo lubię zwierzęta i zawsze ciekawiło mnie co one robią i w jaki sposób można się o nich dowiedzieć jak najwięcej. Stąd zoologia, bo szczerze mówiąc biologia jako taka mnie średnio interesuje. Biologia, biologia komórki czy mikrobiologia nie są dla mnie aż tak ciekawe. Jestem ekologiem, zajmuję się badaniem systemów i tego jak zwierzęta zachowują się w naturalnym środowisku. Jest to konkretnie ekologia behawioralna. Zajmuję się więc dużymi rzeczami i dużymi systemami, a biologia, powiedzmy laboratoryjna, jest zdecydowanie poza moim zasięgiem i zainteresowaniem, jeżeli chodzi o doświadczenia.</p>



<p><strong>Jak wyglądała pani droga edukacyjna, począwszy od studiów wyższych?</strong></p>



<p>Zaczęłam studia na uniwersytecie Jacobs University w Bremie, w Niemczech. To były studia z biologii. Myślałam, że dużą ich częścią będzie i taksonomia i zoologia i ekologia, ale okazało się, że program tej akurat biologii skupiony był głownie na biologii laboratoryjnej, tak szeroko rzecz ujmując. Skupialiśmy się głownie na biochemii, technologii biologii komórki, biologii molekularnej i tak dalej. To były rzeczy, które mnie średnio interesowały. W związku z tym postanowiłam wziąć sprawy w swoje ręce &#8211; znalazłam kurs z zachowania ssaków, który był organizowany przez ogród zoologiczny przy współpracy z Uniwersytetem w Norymberdze, czyli na drugim końcu Niemiec. Miałam na tyle dużo tupetu, żeby poprosić moich profesorów po pierwsze o zwolnienie z zajęć na dwa tygodnie, po drugie o to, żeby mój uniwersytet zapłacił za ten kurs. I oni się zgodzili, co było dla mnie dużym zaskoczeniem! To pokazało mi, że zawsze warto jest pytać i prosić, nigdy nie wiadomo co z tego może wyniknąć. Pojechałam zatem do Norymbergii i tam spędziłam dwa tygodnie w ZOO. Uczyłam się tam metodologii badania zachowania zwierząt i na podstawie kontaktów, które tam uzyskałam udało mi się znaleźć praktyki letnie w Australii. Pracowałam tam nad projektem dotyczącym ekologii dróg, czyli tego w jaki sposób drogi wpływają na środowisko. A ponieważ nie byłam po tym gotowa na powrót do laboratorium, więc stwierdziłam, że fajnie byłoby jeszcze gdzieś wyjechać. I ponieważ mój uniwersytet w Niemczech miał współpracę z uniwersytetem Rice w Houston w Teksasie, więc pojechałam właśnie tam na semestr, na wymianę. Było tam cudownie, gdyż mogłam studiować tam to, co mnie naprawdę interesowało, czyli ekologię, biologię ewolucyjną, zachowanie zwierząt też mieliśmy. Zajęcia w terenie, dużo jeździliśmy po okolicznych w rezerwatach, były też zajęcia w ZOO, więc uczyliśmy się jak pracować z wężami, jaszczurkami itd. To było fantastyczne!</p>



<p>Bardzo podobało mi się w Stanach i chciałam tam zostać, więc składałam papiery na różne uniwersytety stanowe, a że mój ówczesny chłopak studiował w Stanford, więc pomyślałam, że fajnie by było też pojechać do Kalifornii. Nie wiedziałam wtedy jednak, że składając papiery na uniwersytety stanowe, właściwie pozbywałam się możliwości stypendium, gdyż w takich uniwersytetach jak Berkeley dużo większą szansę na stypendium mają Amerykanie, a zwłaszcza mieszkańcy Kalifornii. I np. właśnie Berkeley odpisano mi, że bardzo chętnie mnie przyjmą, ale „czy mam 145 tysięcy dolarów?”. A ponieważ tych pieniędzy nie miałam, więc musiałam pożegnać się ze studiami tam. Stwierdziłam wtedy, że skoro Stany nie, to może do Europy? I złożyłam podanie o studia magisterskie w Oksfordzie. Oksford mnie przyjął, dał mi stypendium i w ten sposób przyjechałam tutaj. Magisterkę robiłam na Wydziale Zoologii uniwersytetu oxfordzkiego. Moja praca magisterska, a właściwie większość badań do niej było wykonanych w RPA, gdyż miałam akurat możliwość tam wyjechać, zdobyć na to fundusze, miałam więc możliwość zobaczyć jak aplikuje się o granty badawcze. W RPA spędziłam kilka miesięcy na badaniach terenowych, później wróciłam i zostałam na doktoracie także w Oksfordzie. I tak potoczyły się moje losy…</p>



<p><strong>Znana jest pani ze swojej aktywności studenckiej nie tylko wśród polskiej społeczności w Oksfordzie. Z czego wynika ów aktywność?</strong></p>



<p>Zaczęło się od przypadku i… mojego łakomstwa (śmiech). Kiedy mieszkałam wcześniej w Niemczech nie miałam specjalnej potrzeby nawiązywania kontaktów akurat w polonią lokalną i szczerze mówiąc miałam mieszane doświadczenia. Kiedy więc przyjechałam do Oksfordu stwierdziłam, że nie będę chodzić na te wszystkie wydarzenia, bo po co mi to, tam ludzie kłócą się. Ale wpisałam się na listę mailingową tak, aby po prostu zobaczyć co się dzieje. No i akurat to był luty, więc dowiedziałam się, że spotkanie odbywa się w Tłusty Czwartek. Tęskniłam za polskimi pączkami i poszłam na tę imprezę z takim nastawieniem, że pójdę i do nikogo się nie odezwę, bo i po co? Złapię pączka i wyjdę. Okazało się, jak przyszłam, że wszyscy są tak sympatyczni i tak życzliwi i tak mili i tak zachęcali mnie do wszystkich ciast i pączków, dobrej zabawy itd, że wciągnęłam się. Poznałam naprawdę bardzo, bardzo sympatycznych ludzi, ciekawych, którzy studiowali różne kierunki, no i tak mnie to wciągnęło, że rok później byłam już w komitecie polskiego stowarzyszenia na uniwersytecie oksfordzkim, a jeszcze rok po tym zostałam jego prezydentką. I tak to się zaczęło.&nbsp;&nbsp;&nbsp;&nbsp;</p>



<p><strong>Czym jest natomiast dla pani działalność charytatywna?</strong></p>



<p>Jest to dla mnie takie bardzo satysfakcjonujące zajęcie, bo lubię przebywać z ludźmi, lubię pomagać ludziom i jest to dla mnie – zdecydowanie – przyjemność!</p>



<p><strong>Czy można więc powiedzieć, że łączy pani zainteresowania z życiem zawodowym?</strong></p>



<p>Tak. Dlatego zawsze mam problem, kiedy w rozmaitych kwestionariuszach pytają mnie jakie jest moje hobby. Wypadam jak najgorszy kujon, bo zawodowo zajmuję się zoologią, a hobbystycznie popularyzacją nauki, co już nawet stało się moją pracą. I wychodzi na to, że hobby przejęło moje życie, na każdym szczeblu.</p>



<p>Mieszkała pani, nie licząc Polski oczywiście, we Włoszech, w Niemczech, w Tajlandii, Chinach, teraz w Wielkiej Brytanii. Każde z tych miejsc ma swój urok, ale gdzie widzi pani siebie w przyszłości?</p>



<p>W tej chwili kupiliśmy dom w Oksfordzie. Uwielbiam tu mieszkać i wydaje mi się, że jest to moje miejsce na ziemi, ponieważ jest to miasto idealnego rozmiaru i nie jest przy tym nudne, bo na ogół tak małe miasta są prowincjonalne. W Oksfordzie jest pełno wykładów, pełno koncertów, pełno wystaw, dużo się dzieje. Z kolei mój mąż chciałby wyjechać do Australii, ponieważ jest Australijczykiem. Zobaczymy co z tego wyniknie i jak będzie wyglądała sytuacja na świecie, bo żyjemy teraz w bardzo interesujących czasach. To też będzie miało związek z naszymi decyzjami.</p>



<p><strong>Skoro tak to co pani najbardziej podoba się w życiu w UK?</strong></p>



<p>Żyje mi się tutaj bardzo wygodnie, bo mogę wszędzie dojechać rowerem. To są takie małe rzeczy – mam naprzeciwko siebie sklep, jest mnóstwo kawiarni, które są otwarte, recycling mi zabierają sprzed domu. To jest taki styl życia, który mi bardzo odpowiada. Jest wygodnie, mam poczucie dużej niezależności. Mam poczucie, że gdyby nie ta ostatnia historia z brexitem, to kraj nie wtrącałby się specjalnie w moje życie, a teraz to się zmieniło. Do 2016 roku życie tu było bardzo, bardzo wygodne i bez trosk właściwie. Teraz nie wiadomo co się wydarzy i bardzo tego żałuję, bo naprawdę było mi tu fajnie. Podoba mi się to, że u Brytyjczyków wszystko podszyte jest humorem, że każde przemówienie, nawet jeśli jest to mowa pogrzebowa to ludzie spodziewają się usłyszeć w pewnym momencie coś zabawnego. Nie musi być to bardzo śmieszne, ale jakaś tam nutka humoru powinna być. Więc to jest coś, co mi zdecydowanie odpowiada. I gdyby nie ten brexit, nie miałabym tutaj specjalnych trosk.</p>



<p><strong>Jakie cele stawia sobie pani na przyszłość?</strong></p>



<p>Trudne pytanie, bo ja właściwie nie stawiam sobie celów. Chyba tak jak wszyscy chciałabym być szczęśliwa. A jeśli już tak marzymy, to mamy z mężem taki układ, że on będzie bogaty, a ja sławna. (śmiech) Nie wiem czy jest to cel, ale jeśli tak, to jest to najbliższy cel jaki mam (śmiech). Na razie powolutku pracujemy w tym kierunku i zobaczymy co z tego wyniknie…&nbsp;</p>



<hr class="wp-block-separator"/>



<p><em><strong>Rozmawiał Dariusz A. Zeller &#8211; Tygodnik Cooltura</strong></em></p>
]]></content:encoded>
					
		
		
			</item>
		<item>
		<title>Finalistka kampanii #Polka100</title>
		<link>/2018/03/11/finalistka-kampanii-polka100/</link>
		
		<dc:creator><![CDATA[blu]]></dc:creator>
		<pubDate>Sun, 11 Mar 2018 11:48:06 +0000</pubDate>
				<category><![CDATA[O mojej pracy]]></category>
		<category><![CDATA[O społeczeństwie]]></category>
		<category><![CDATA[Po polsku]]></category>
		<category><![CDATA[#Polka100]]></category>
		<category><![CDATA[MSZ]]></category>
		<category><![CDATA[Polki]]></category>
		<guid isPermaLink="false">/?p=2506</guid>

					<description><![CDATA[Mój profil w kampanii #Polka100 na stronie Ambasady RP w Londynie &#124; &#8220;Mama zawsze tłumaczyła mi, żeby zawsze się za granicą zachowywać tak, jakbym była pierwszą Polką, którą moi koledzy i koleżanki kiedykolwiek poznają, bo Polskę ocenią przez pryzmat mojego zachowania.&#8221; &#160; Tak wyszło, że przez większą część swojego życia...]]></description>
										<content:encoded><![CDATA[<div class="Description whiteBorder seq2 whiteBorderSeries">
<div id="PDescriptionP380446P58488" class="content">
<div class="bodyPortlet">
<div>
<div id="Pluto__Description_380446_58488_">
<form id="Pluto__Description_380446_58488_:pageParamEdit-form" class="iceFrm" action="javascript:;" enctype="application/x-www-form-urlencoded" method="post">
<div class="descriptionBox">
<div class="componentBox"><em>Mój profil w kampanii <a href="https://londyn.msz.gov.pl/pl/aktualnosci/polka100/joanna_bagniewska/">#Polka100 na stronie Ambasady RP w Londynie</a></em> |</div>
</div>
</form>
</div>
</div>
</div>
</div>
</div>
<div class="Content whiteBorder seq3 whiteBorderSeries whiteBorderSeriesEnd">
<div id="PContentP380446P18264" class="content">
<div class="bodyPortlet">
<div class="componentBox contentBox">
<div>
<blockquote><p><strong><em>&#8220;Mama zawsze tłumaczyła mi, żeby zawsze się za granicą zachowywać tak, jakbym była pierwszą Polką, którą moi koledzy i koleżanki kiedykolwiek poznają, bo Polskę ocenią przez pryzmat mojego zachowania.&#8221;</em></strong></p></blockquote>
<p>&nbsp;</p>
<p>Tak wyszło, że przez większą część swojego życia mieszkałam za Polską niż w niej: między innymi we Włoszech, Tajlandii i Chinach. W Polsce skończyłam liceum, po którym postanowiłam znowu wyjechać: najpierw &#8211; na studia licencjackie z biologii w Niemczech, a później na magisterskie z zoologii w Oksfordzie &#8211; i już zostałam. Mija już prawie dwanaście lat, odkąd tu jestem.</p>
<p>Pamiętam, gdy byłam dzieckiem, mama zawsze mi tłumaczyła żeby zachowywać się za granicą tak, jakbym była pierwszą Polką, którą moi koledzy i koleżanki kiedykolwiek poznają, bo Polskę ocenią przez pryzmat mojego zachowania. Towarzyszące mi od wczesnych lat poczucie, że jestem reprezentantem swojego kraju sprawiło, że od dzieciństwa byłam bardziej świadoma tego, czym jest polskość i jak się objawia &#8211; często w zaskakujący sposób.</p>
<p>Dla dziewięcioletnich dziewczynek w Tajlandii Polska była cudownym krajem, w którym wszyscy mieli przepiękne gumy do skakania podczas gdy one musiały je wiązać same, z gumek recepturek. Kiedy wracając z wakacji przywiozłam całą walizkę skakanek dla koleżanek i rozdałam im w prezencie, Polska natychmiast awansowała w ich rankingu ulubionych państw.</p>
<p>Innym razem próbowaliśmy za wszelką cenę urządzić w Tajlandii polską wigilię. Wszędzie było pełno pysznych, świeżych owoców, ale oczywiście nie było żadnych polskich czy europejskich warzyw. W sekcji z egzotycznymi towarami w jakimś supermarkecie mama znalazła buraka w celofanowym opakowaniu, który kosztował nas fortunę &#8211; ale zrobiliśmy z niego cienki barszcz, który musi się pojawić na wigilii. Nie było też maku, więc wykorzystaliśmy czarny sezam, który puścił paskudny sok. To była chyba najohydniejsza kulinarnie Wigilia w naszym życiu, ale wszyscy się bardzo staraliśmy, żeby dotrzymać tradycji. (śmiech)</p>
<p>Moja aktywność w polskiej społeczności studenckiej w Oksfordzie też się zaczęła od elementu kulturowego: na spotkanie przyszłam jedynie dlatego, że miałam nieodpartą potrzebę zjedzenia pączka w Tłusty Czwartek. Wciągnęłam się: rok później dołączyłam do komitetu stowarzyszenia polskich studentów (Oxford University Polish Society), a następnie &#8211; zostałam jego prezydentką. Po kilku latach pomogałam stworzyć działającą na szczeblu krajowym Federację Polskich Stowarzyszeń Studenckich.</p>
<p>To była ważna odskocznia od życia naukowego, które na Oksfordzie potrafi być bardzo wymagające – zarówno intelektualnie, jak i emocjonalnie. Wszyscy wokół Ciebie wydają się być noblistami i łatwo złapać się na myślenia: co ja tutaj robię? Czy to odpowiednie miejsce dla mnie?</p>
<p>Zaangażowanie w życie stowarzyszenia pomogło mi upewnić się, że jako polscy studenci ani nie jesteśmy głupsi, ani bez sukcesów. Wręcz przeciwnie: mamy się czym pochwalić. Stąd narodził się pomysł konferencji naukowych, takich jak Science: Polish Perspectives, które pozwalają nam regularnie pokazywać najnowsze polskie badania szerszej publiczności.</p>
<p>Wydaje mi się, że, niezależnie od narodowości, kobiety w nauce mają pod górkę. Na każdym szczeblu kariery naukowej procent kobiet zmniejsza się, nawet w dziedzinach sfeminizowanych jak biologia: jest bardzo wysoki odsetek kobiet na studiach licencjackich, a później widzimy, jak zmniejsza się na studiach doktoranckich, stażach podoktorskich, nie mówiąc już o stopniu wykładowcy czy profesora. Kariera naukowa wymaga poświęcenia, dyspozycyjności i mobilności, a na dodatek nie ma taryfy ulgowej dla naukowców z rodzinami – a czy to nam się podoba, czy nie, w dzisiejszych czasach kobiety odczuwają to w bardziej dotkliwy sposób niż mężczyźni.</p>
<p>Dlatego też angażuję się w programy mentoringowe, takie jak Lean in STEM. Wierzę, że jest bardzo ważne, żeby pokazać innym dziewczynom z Polski, że można skończyć dobre studia w Oksfordzie i przebić się w życiu publicznym.</p>
<p>Dla mnie przełomem było wystąpienie na TEDxWarsaw, a także wygrana w polskiej edycji konkursu popularyzowania nauki FameLab, organizowanego przez British Council i późniejsza nagroda laureatów na międzynarodowych finałach tego konkursu. To zmieniło tor mojej kariery. Zaczęłam brać udział w przedsięwzięciach popularyzujących naukę, takich jak naukowo-teatralne Science Slam, naukowy stand-up comedy, wykłady dla przechodniów w ramach Soapbox Science i Dowiedz się na Placu Defilad. Jednocześnie prowadzę zajęcia z uczniami, nauczycielami i na uniwersytecie trzeciego wieku, robię także filmy na YouTube i współpracuję z Discovery Channel. Brytyjscy licealiści wybrali mnie na najpopularniejszego naukowca w konkursie „I’m a Scientist, get me out of here”, a w ramach Stowarzyszenia Rzecznicy Nauki współpracuję z Magazynem Focus, Tygodnikiem Powszechnym i działem naukowym Gazety Wyborczej.<br />
Obecnie wykładam zoologię na Wydziale Nauk Biologicznych University of Reading, a także pracuję na Wydziale Pediatrii Uniwersytetu Oksfordzkiego, gdzie zajmuję się komunikacją najnowszych badań.<br />
Moja praca jest bezpośrednim wykorzystaniem doświadczenia i umiejętności mówienia o nauce „ludzkim” językiem &#8211; czy to po polsku, czy po angielsku.</p>
<p>&nbsp;</p>
<p>Zdjęcie: Jadwiga Brontē</p>
<p>Tekst: Jakub Krupa</p>
</div>
</div>
</div>
</div>
</div>
]]></content:encoded>
					
		
		
			</item>
		<item>
		<title>Polscy naukowcy w Wielkiej Brytanii: „Keep calm and curie on”</title>
		<link>/2018/03/03/polscy-naukowcy-w-wielkiej-brytanii-keep-calm-and-curie-on/</link>
		
		<dc:creator><![CDATA[blu]]></dc:creator>
		<pubDate>Sat, 03 Mar 2018 11:46:12 +0000</pubDate>
				<category><![CDATA[Moje teksty]]></category>
		<category><![CDATA[O społeczeństwie]]></category>
		<category><![CDATA[Po polsku]]></category>
		<category><![CDATA[British Council]]></category>
		<category><![CDATA[młodzi naukowcy]]></category>
		<category><![CDATA[polska nauka]]></category>
		<guid isPermaLink="false">/?p=2234</guid>

					<description><![CDATA[Mój esej dla British Council, do tomiku &#8220;Ponad granicami: Wielka Brytania – Polska&#8221; z okazji 80-lecia British Council w Polsce &#124; Kiedy w 2006 roku, dwa lata po wstąpieniu Polski do Unii Europejskiej i otwarciu dla Polaków brytyjskiego rynku pracy, pierwszy raz przyjechałam do Wielkiej Brytanii, krążył tu następujący dowcip....]]></description>
										<content:encoded><![CDATA[<div><strong><em>Mój esej dla British Council, do tomiku <a href="https://www.britishcouncil.pl/sites/default/files/ponad_granicami_wielka_brytania_-_polska._wspolne_sprawy_wspolne_wyzwania_0.pdf">&#8220;Ponad granicami: Wielka Brytania – Polska&#8221;</a> z okazji <a href="https://www.britishcouncil.pl/en/events/essays-crossing-points-uk-poland-common-interests-shared-concerns">80-lecia British Council w Polsce</a></em></strong> |</div>
<div></div>
<div>Kiedy w 2006 roku, dwa lata po wstąpieniu Polski do Unii Europejskiej i otwarciu dla Polaków brytyjskiego rynku pracy, pierwszy raz przyjechałam do Wielkiej Brytanii, krążył tu następujący dowcip.</div>
<div>Dyrektor brytyjskiego hotelu szuka sprzątacza, na ogłoszenie odpowiada jakiś mężczyzna. – Skąd jesteś? – pyta go dyrektor. – Z Polski – pada odpowiedź. – Ach, z Polski! – odpowiada dyrektor. – Z czego robiłeś doktorat?</div>
<div>Ten gorzki żart dobrze oddaje charakter wielkiej gospodarczej migracji po roku 2004. Różnica w zarobkach między Polską a Wielką Brytanią była kolosalna. Opowiadano historie o polskich lekarzach, którzy w tygodniu pracowali na Wyspach jako sprzątacze, a na weekendy wracali na dyżur do Polski. Jedna z gazet opublikowała zdjęcie grupy polskich bezdomnych, śpiących w śpiworach na Victoria Station, podpisane: „Od lewej: inżynier, lekarz, architekt, prawnik”. Bez względu na posiadane doświadczenie i wykształcenie Polacy w Wielkiej Brytanii zgłaszali się do najpodlejszych prac, żeby tylko związać koniec z końcem.</div>
<div>W ciągu kilku lat ta sytuacja uległa zmianie. Po pierwsze, polscy imigranci – coraz lepiej władający angielskim i orientujący się</div>
<div>na brytyjskim rynku pracy, tworzący sieci wsparcia – zaczęli wspinać się po ekonomicznej drabinie. Po drugie, wielu Polaków (w tym naukowców) przeniosło się do Wielkiej Brytanii, żeby pracować w swoich dziedzinach. Po trzecie, członkostwo w Unii Europejskiej sprawiło, że opłaty za studia dla Polaków zrównały się z opłatami dla Brytyjczyków, więc znacząco wzrosła liczba polskich studentów na brytyjskich uczelniach. W niniejszym eseju chciałabym przyjrzeć się zagadnieniu międzynarodowej migracji w świecie nauki, szczególnie w obrębie nauk ścisłych, w Polsce i Wielkiej Brytanii.</div>
<div>Mój przyjazd do Wielkiej Brytanii to trzeci przypadek z opisanych wyżej – dopiero co zrobiłam licencjat, miałam zacząć studia magisterskie na wydziale zoologicznym Uniwersytetu Oksfordzkiego. Na tej uczelni studiowało wówczas zaledwie 81 polskich studentów. Kilka lat wcześniej, przed wstąpieniem Polski do Unii Europejskiej, liczba Polaków na Oksfordzie była raczej stała i wynosiła około 20 osób rocznie. Od tamtego czasu następuje stały wzrost: w 2009 roku na Oksfordzie studiowało 150 polskich studentów; w roku 2014 – 200; w 2017 – 250 (dane według statystyk Uniwersytetu Oksfordzkiego). Dzieje się tak nie tylko z powodu dużej liczby zgłaszających się, ale także w związku z licznymi programami mentorskimi (np. Project Access, The Kings Foundation), które ułatwiają studentom i absolwentom składanie wniosków.</div>
<div>Tak ciągłego wzrostu nie widać w przypadku ogólnej liczby polskich studentów w Wielkiej Brytanii. To prawda, że po wstąpieniu Polski do Unii Europejskiej liczba ta wzrosła ponaddwukrotnie (z 965 Polaków studiujących w Wielkiej Brytanii w roku 2003 do 2185 w roku 2004) i rosła nadal, aż do 9145 w roku 2008. Wtedy jednak, zapewne z powodu światowego kryzysu finansowego, liczba Polaków w brytyjskich instytucjach edukacyjnych gwałtownie spadła – stabilizując się na poziomie 5202 w latach 2012-2014. Od tamtego czasu zaczęła znowu powoli wzrastać i sięgnęła 6585 w roku 2016 – co można interpretować</div>
<div>jako próbę „załapania się” na studia, zanim dojdzie do brexitu.</div>
<div>W ciągu zaledwie kilku lat doświadczyliśmy przejścia od migracji czysto ekonomicznej do „drenażu mózgów”, ucieczki kapitału ludzkiego.  Polacy przybywają do Wielkiej Brytanii nie tylko z powodu wysokich zarobków, ale też wielu możliwości, jakie daje</div>
<div>ten kraj. Jeśli chodzi o karierę naukową, rzeczywiście ma on wiele do zaoferowania – z 200 najlepszych uniwersytetów świata według QS World University Rankings 2018 aż 28 znajduje się w Wielkiej Brytanii.</div>
<div>Polskich i brytyjskich instytucji akademickich nie tylko jest dziś więcej niż kiedyś, ale są też lepiej zarządzane i ściślej współpracują. Polscy studenci założyli Kongres Polskich Stowarzyszeń Studenckich w Wielkiej Brytanii reprezentujący ich wspólne interesy. W 2008 roku organizowano tylko jedną coroczną konferencję studencką – Kongres Polskich Organizacji. Dziś jest ich co najmniej pięć, dotyczą różnych zagadnień: nauki (Science: Polish Perspectives), biznesu i ekonomii (LSE</div>
<div>Polish Economic Forum), innowacji i nowych technologii (Poland 2.0).</div>
<div>Wybór tematów nie jest przypadkowy – wydaje się (choć nie jest to żaden poparty danymi dowód, jedynie moja obserwacja), że po 2010 roku studenci częściej wybierają nauki ścisłe, techniczne i biznesowe niż humanistyczne. To logiczne – jeśli musisz zaciągnąć wysoki kredyt studencki, to czy będziesz go w stanie spłacić jako magister teologii? (Ta uwaga nie jest wymierzona w teologów – autorka tego tekstu jest przecież zoologiem, a zoologia też nie jest dziedziną, w której można zarobić wielkie pieniądze!).</div>
<div>Trzykrotny wzrost opłat za studia nie sprawił, o dziwo, że brytyjscy studenci zaczęli szukać doświadczeń akademickich za granicą, w krajach, w których edukacja wyższa jest darmowa albo bardzo tania (a koszty życia są znacznie niższe niż w Wielkiej Brytanii). Nie mówię o „dzikim Wschodzie” – pokrytej wiecznym lodem krainie pijących wódkę niedźwiedzi polarnych, jak wciąż postrzega Polskę wielu Brytyjczyków – ale o innych krajach, takich jak Niemcy, Szwecja czy Dania, gdzie nie tylko cudzoziemcy nie płacą czesnego, ale też nie brakuje kursów prowadzonych wyłącznie po angielsku.</div>
<div>Do niedawna Wielka Brytania znajdowała się w szczęśliwym położeniu – przyciągała najlepszych z całego świata, zarówno studentów, jak i badaczy. Przynosiło to korzyści nie tylko jednostkom (każdej narodowości), ale całej brytyjskiej nauce. Brytyjscy badacze (mam na myśli wszystkich, którzy prowadzą działalność naukową w Wielkiej Brytanii, nie tylko posiadaczy paszportów Zjednoczonego Królestwa) są znakomici w pozyskiwaniu europejskich grantów: za każdego funta wpłaconego przez Wielką Brytanię na naukę do wspólnej kasy UE brytyjscy naukowcy dostają prawie dwa funty w grantach. Obecne plany, by zagranicznym absolwentom brytyjskich uczelni trudniej było zostać w Wielkiej Brytanii, to strzał w stopę – to przecież właśnie wysoko wykwalifikowani, zintegrowani imigranci przyczyniają się do wzrostu gospodarczego kraju.</div>
<div>Badania naukowe, szczególnie w naukach ścisłych, są z samej swojej natury przedsięwzięciem zbiorowym. Międzynarodowe zespoły mają szersze perspektywy, bogatsze doświadczenie, więcej pomysłów. Artykuły będące owocem współpracy międzynarodowej docierają do liczniejszej publiczności, są powszechniej czytane i mają większy wpływ na społeczność naukową. Niestety, brexit utrudni współpracę międzynarodową. Nowe ograniczenia w swobodnym przepływie ludzi</div>
<div>i brak pewności w kwestii finansowania mogą sprawić, że pracownicy naukowi zaczną wyjeżdżać i teraz Wielka Brytania doświadczy „drenażu mózgów” – zwłaszcza w sytuacji, gdy Niemcy i Francja wyrastają na potęgi w naukach ścisłych</div>
<div>i technicznych. Brytyjczycy z pewnością będą musieli się postarać bardziej, jeśli będą chcieli nadal współpracować z innymi badaczami – z Europy i całego świata.</div>
<div>Polscy badacze pracujący za granicą mogą służyć jako dobry przykład w tej kwestii. Jedną z cennych inicjatyw, które pojawiły się ostatnio w Wielkiej Brytanii, jest SPP – Science: Polish Perspective. Projekt ruszył w roku 2012 i był efektem współpracy między Stowarzyszeniem Polskich Studentów na Uniwersytecie Oksfordzkim i jego odpowiednikiem w Cambridge. Jego celem miało być stworzenie platformy współpracy dla naukowców polskiego pochodzenia pracujących poza krajem. SPP organizuje coroczną konferencję, na zmianę w Oksfordzie i w Cambridge, gdzie prezentowane są wyniki badań z wielu dziedzin nauki, tak różnorodnych jak astronomia, biochemia, ekologia czy informatyka kwantowa. Prezentacje odbywają się w formacie TED-talk i nie tylko muszą spełniać najwyższe standardy naukowe, ale też być zrozumiałe dla słuchaczy, którzy nie są specjalistami. Pierwotnie konferencja miała trzy cele: jednoczyć polską diasporę naukową, prezentować najnowsze osiągnięcia i poprawiać wizerunek Polaków w Wielkiej Brytanii. Szybko się jednak okazało, że może stać się również platformą międzynarodowej, interdyscyplinarnej współpracy. Jest także wspaniałą okazją dla polskich instytucji do zaprezentowania polskim badaczom możliwości, jakie czekają na nich w ojczyźnie. Sześć lat później Science: Polish Perspectives i jej siostrzana organizacja Fundacja Polonium organizują regionalne spotkania w Niemczech, Włoszech, Belgii, Szwecji. Prowadzą projekty badawcze na temat potrzeb i aspiracji polskich badaczy pracujących poza ojczyzną. Tworzą most między Polską a polską diasporą naukową.</div>
<div>Badacze z Polski, rozproszeni po całej Europie i świecie, są niezwykle cenni. Z jednej strony działają jako ambasadorowie polskiej kultury i nauki, z drugiej – jako zewnętrzni eksperci. W ciągu ledwie kilku lat Polska zdołała zapewnić dobre warunki tym, którzy zdecydują się wrócić do kraju: wysokie granty na badania są coraz powszechniej dostępne zarówno dla powracających do ojczyzny Polaków, jak i dla cudzoziemców zainteresowanych pracą w Polsce.</div>
<div>Choć warunki finansowe stają się coraz lepsze, Polsce wciąż wiele brakuje, jeśli chodzi o społeczne aspekty imigracji. Życie cudzoziemca w Polsce nadal nie jest łatwe (i to zarówno z punktu widzenia logistycznego, kulturalnego, jak i językowego). Wprowadzenie tego typu zmian jest czasochłonne, ale w tej kwestii to Polska może nauczyć się czegoś od Wielkiej Brytanii. Na przykład tego, że jeśli warunki pracy w nauce staną się przyjaźniejsze dla kobiet, to zyskają na tym wszyscy pracownicy, a kraj stanie się atrakcyjniejszy – zarówno dla obcokrajowców, jak i dla Polaków. Sądzę, że Polsce przydałoby się więcej przejrzystości w codziennym życiu – począwszy od podawania wynagrodzenia w ogłoszeniach o pracę, przez uproszczenie procesów administracyjnych, po lepsze oznakowanie labiryntu warszawskich przejść podziemnych. Choć Polska bardzo dba o młodych rodziców (nawet lepiej niż Wielka Brytania), a przykładem mogą być choćby urlopy rodzicielskie, polskie żłobki i przedszkola nie są jeszcze gotowe na akceptację różnorodności – ani z punktu widzenia organizacyjnego, ani kulturowego. Wreszcie Polska bez wątpienia mogłaby się nauczyć od Wielkiej Brytanii skutecznego budowania wizerunku w sieci – czy to w kwestii narodowej marki (jak np. kampania „Britain Is Great”), promocji w mediach społecznościowych, czy informowania o możliwościach, jakie</div>
<div>oferuje. Dziś Polska zbyt polega na kontaktach osobistych, jeśli chodzi</div>
<div>o poszukiwanie pracy – outsiderom bez mocnych pleców jest o wiele</div>
<div>trudniej, bez względu na to, jak bardzo są zdeterminowani.</div>
<div>Podsumowując – Wielka Brytania może dowiedzieć się od Polski, jak stworzyć silną diasporę naukową, utrzymać ją i wykorzystać; z kolei Polska mogłaby się nauczyć od Wielkiej Brytanii, jak powinno wyglądać społeczeństwo atrakcyjne dla cudzoziemców</div>
]]></content:encoded>
					
		
		
			</item>
		<item>
		<title>Bliskość natury mamy w naturze</title>
		<link>/2016/10/29/bliskosc-natury-mamy-w-naturze/</link>
		
		<dc:creator><![CDATA[Joanna]]></dc:creator>
		<pubDate>Sat, 29 Oct 2016 22:59:35 +0000</pubDate>
				<category><![CDATA[O mojej pracy]]></category>
		<category><![CDATA[O społeczeństwie]]></category>
		<category><![CDATA[Po polsku]]></category>
		<category><![CDATA[Kongres Obywatelski]]></category>
		<category><![CDATA[NaTemat.pl]]></category>
		<category><![CDATA[przyroda]]></category>
		<category><![CDATA[wywiad]]></category>
		<guid isPermaLink="false">http://joannabagniewska.com/?p=1639</guid>

					<description><![CDATA[Wywiad Małgorzaty Remisiewicz dla Kongresu Obywatelskiego na NaTemat.pl &#124; „Pojedźmy do lasów, do gór” – śpiewa na najnowszej płycie Hey. O źródłach tej tęsknoty za naturą i powodach, dla których kontakt z przyrodą czyni nas dojrzalszymi, mówi w wywiadzie zapowiadającym XI Kongres Obywatelski dr Joanna Bagniewska, zoolożka i popularyzatorka nauki, wykładowca...]]></description>
										<content:encoded><![CDATA[<div class="views-field views-field-field-summary">
<div class="field-content" style="text-align: justify;"><em>Wywiad Małgorzaty Remisiewicz dla <a href="https://obywatelski.natemat.pl/191129,bliskosc-natury-mamy-w-naturze">Kongresu Obywatelskiego na NaTemat.pl</a></em><a href="https://obywatelski.natemat.pl/191129,bliskosc-natury-mamy-w-naturze"> </a><a href="https://obywatelski.natemat.pl/191129,bliskosc-natury-mamy-w-naturze">|</a></div>
<div class="views-field views-field-field-zdjecia-2" style="text-align: justify;">
<div class="field-content in_thumb"></div>
<p>„Pojedźmy do lasów, do gór” – śpiewa na najnowszej płycie Hey. O źródłach tej tęsknoty za naturą i powodach, dla których kontakt z przyrodą czyni nas dojrzalszymi, mówi w wywiadzie zapowiadającym XI Kongres Obywatelski dr Joanna Bagniewska, zoolożka i popularyzatorka nauki, wykładowca na Uniwersytecie w Reading w Wielkiej Brytanii.</p>
<div class="ebzNative" style="text-align: justify;"></div>
<p><strong>Czy to prawda, że mamy duży deficyt witaminy N, jak nazywa kontakt z naturą Richard Louv? Czy powinniśmy ją sztucznie suplementować?</strong></p>
<p>Wszystko zależy od osoby, jak w tym dowcipie o człowieku, któremu lekarz zalecił codzienne spacery. „Ale przed pracą czy po pracy, panie doktorze, bo ja jestem listonoszem?” – usłyszał. Nie dziwię się, że rolnik czy pracownik budowlany po pracy wybiera kanapę i telewizor. Ale wszystkim tym, którzy przez osiem godzin dziennie widzą wyłącznie ekran monitora, z pewnością kontakt ze świeżym powietrzem dobrze zrobi.</p>
</div>
<p><span id="more-1639"></span><br />
<strong><br />
Nie ma dojrzałości bez świadomego kontaktu z przyrodą?</strong></p>
<div id="bmone2n-20116.26.24.14" class="adslot" style="text-align: justify;"></div>
<p>Słowem kluczem jest tu „świadomość”. Wszystko, co robimy świadomie, jest oznaką dojrzałości. Dojrzałość jest zatem wtedy, gdy matka wychodzi na spacer z dzieckiem ze świadomością, że dzięki temu pozna ono świat, zainteresuje się otoczeniem, a nie wówczas, gdy jest to jedynie codzienny obowiązek, przykra rutyna.</p>
<p><strong>Jesteśmy dalej od przyrody niż pokolenie naszych rodziców?</strong></p>
<p>Trochę się oddaliśmy, na pewno. Niewątpliwie duży w tym udział nowoczesnych technologii, które absorbują czas i rozpraszają uwagę, ale nie zapominajmy, że – także w wyniku bogacenia się społeczeństwa – zmienia się charakter rozrywek czy pozazawodowych aktywności. Kiedyś zakłady pracy integrowały się na grzybobraniu, dziś pracownicy korporacji odstresowują się w luksusowych spa.</p>
<p><strong>Nie ma Pani wrażenia, że kontakt z przyrodą ma, nawiązując do języka korporacji, „eventowy” charakter? Większość z nas ma pod nosem jakiś park, ale słysząc hasło „pojedźmy na łono natury”, zazwyczaj myślimy o zorganizowanym wyjeździe, czy to na weekend, czy to do odległego od domu lasu. Nie powinniśmy nauczyć się konsumować przyrody mimochodem, choćby w drodze do pracy?</strong></p>
<p>Generalnie mamy mniej czasu na wszystko, więc i wyjście „w przyrodę” próbujemy zorganizować. Nie potępiałabym też traktowania tego w kategorii wydarzenia – może w ten sposób podkreślamy specjalny charakter tego czasu, jesteśmy w stanie bardziej skupić się na tym, czego doświadczamy podczas spaceru.</p>
<p>Widzę jednak duży potencjał w „oswajaniu” kontaktu z przyrodą w kontekście miejskim. Na włodarzach miast spoczywa ogromna odpowiedzialność: ciągła praca nad tym, by dla mieszkańców kontakt z przyrodą nie był okazjonalnym świętem, ale integralną częścią codziennego życia. Można promować jazdę na rowerze, ale to wymaga bezpiecznych ścieżek i dostępnych parkingów rowerowych, choćby pod biurowcami.</p>
<p>Na Uniwersytecie w Reading w każdym trymestrze organizowany jest tydzień rowerowy – dojazdy rowerem premiowane są darmowym śniadaniem. Niektórzy docierają przez śmierdzące ulice, inni przez park. I to od władz zależy, czy ten dojazd będzie przyjemniejszy, wśród drzew, czy będzie oznaczał przeciskanie się między ciężarówkami, które przez środek miasta przepychają się na autostradę.</p>
<p><strong>Jak jeszcze można pobudzać tę potrzebę kontaktu z naturą?</strong></p>
<p>Na pewno nic na siłę. Największe oddziaływanie mają z pozoru małe akcje, które przez swoją skalę mogą wiele zmienić, jak np. Hedgehog Street. Punktem wyjścia były tu bardzo wysokie statystyki umieralności jeży na ulicach miast. Jak wiadomo, większość Brytyjczyków mieszka w jednorodzinnych domach, z mikroskopijnym ogródkiem, ogrodzonych płotem. W ramach akcji mieszkańcy zachęcani są do robienia w płotach otworów, które umożliwiają jeżom swobodne przemieszczanie się. Z badań mojej magistrantki wynika, że dzięki tej akcji już 40% terenów w Reading jest dostępnych dla jeży – a jeśli trochę jeszcze popracujemy nad tym, by sąsiedzi robili otwory w płotach pomiędzy swoimi domami – odsetek ten ma szansę wzrosnąć do 90%.</p>
<p>Tego typu akcje mają podwójny efekt – realnie pomagają przyrodzie, ale też zwiększają świadomość procesów zachodzących w otoczeniu.</p>
<p><strong>Skoro się poświęciło czas, by stworzyć jeżom lepsze warunki, to się niecierpliwie czeka, aż one się pojawią i obserwuje, co robią z tą odzyskaną wolnością?</strong></p>
<p>Dokładnie tak. Podobnie działa bardzo lubiana przez Brytyjczyków akcja „ptakoliczenia”. Nie wymaga ona, jak w Polsce, wyjścia na dwór – wystarczy na godzinę usiąść przy kuchennym oknie z kubkiem herbaty i w specjalnej aplikacji zaznaczać, jakie ptaki zawitały do przydomowego ogródka, przy okazji poznając rodzime gatunki ptactwa. Bardzo wzrosła też świadomość problemu wymierania populacji pszczół. Brytyjczycy wiedzą, że należy w ogródkach sadzić lokalne kwiaty polne, wielu ustawia także hotele dla pszczół.</p>
<p><strong>Czy są kraje, w których poziom inteligencji przyrodniczej jest wyraźnie wyższy? Jak na światowej skali plasuje się Polska?</strong></p>
<p>Już od wielu lat nie mieszkam w Polsce, ale mam wrażenie, że u nas system edukacji przyrodniczej jest bardziej nastawiony na poznanie teorii – choćby cyklu Krebsa – niż nauki świadomej przynależności do otoczenia, lepszego rozumienia praw i relacji zachodzących w przyrodzie. To trochę przykre – i nie jest pocieszeniem fakt, że nie jest to tylko polska specyfika.</p>
<p>Na liście krajów o wysokiej inteligencji przyrodniczej z pewnością jest Szwecja. Wysokiej kulturze obcowania z przyrodą na pewno sprzyja geografia – niskie zaludnienie, rozległe tereny. W efekcie większość rekreacji zahacza w jakiś sposób o przyrodę. Zimą – obowiązkowo biegówki, latem – imprezy na orientację, pływanie w jeziorze, łowienie raków, polowanie.<br />
Wyróżnić pod tym względem należy też Australię. Mój mąż, Australijczyk, programista, nierzadko wie więcej o jakimś zjawisku przyrodniczym niż ja. Świadomość ekologiczną kształtuje się tam już od najniższych szczebli edukacji. W efekcie wiedza o tym, jaką wartość ma unikalny ekosystem, z gatunkami, które nie występują nigdzie indziej na świecie, jest bardzo powszechna i przekłada się na codzienne wybory – na przykład preferowanie lokalnych produktów żywnościowych czy uprawianie rodzimych roślin, także tych doniczkowych. Wszyscy zdają sobie sprawę z problemu gatunków inwazyjnych – nikt nie kwestionuje np. zakazu posiadania w domu chomików.</p>
<p><strong>Wspomniała Pani o biegających masowo na nartach Szwedach. Czy, obserwowany także w Polsce, wzrost zainteresowania aktywnością fizyczną przekłada się na większe obcowanie z naturą? Czy może biegniemy, ale niespecjalnie wnikamy w to, co mijamy po drodze? Trochę tak jak ze „zwiedzaniem” przy okazji łapania Pokemonów&#8230;</strong></p>
<p>Ten znak równości między aktywnością fizyczną a kontaktem z przyrodą można postawić chyba tylko w krajach, gdzie przez większą część roku świeci słońce. Wiadomo, że jogę lepiej uprawia się na plaży niż w przepoconej sali do aerobiku, ale nie potępiam Polaków czy Brytyjczyków, którzy zamiast biegu w strugach deszczu wybiorą bieżnię na siłowni – świetnie, że w ogóle się ruszają.</p>
<p><strong>A może tak jest po prostu bezpieczniej? „Nie idź do lasu/parku, bo tam Ci się może stać krzywda” – taki komunikat wgrywa nam się w podświadomość od najmłodszych lat.</strong></p>
<p>Tak jak wspomniałam wcześniej, ogromną pracę mają do wykonania decydenci miast. Nie żyjemy w Australii, gdzie las to zagrożenie ze strony śmiertelnych węży, pająków czy skorpionów. Wiele polskich miast jest otulonych przez przepiękne lasy, do których – jak do Kampinosu – można dojechać autobusem miejskim. To wielka wartość.</p>
<p>Problem w tym, że u nas lasy są niebezpieczne kulturowo – i psujemy ich wizerunek na własne życzenie. Gdy kilka lat temu media obiegła informacja o zgwałconej w lesie biegaczce, w komentarzach dominował ton: „po co biegała w lesie, sama?”. Teraz mamy debatę o matkach karmiących w przestrzeni publicznej – większość kobiet bardzo chciałoby pójść na dłuższy spacer, mając pewność, że gdy ich dziecko stanie się głodne, będą mogły je nakarmić, siadając na pierwszej z brzegu ławce. Ale jeśli ma to się spotkać z ostracyzmem społecznym, wybiorą „bezpieczny” spacer wokół domu.</p>
<p><strong>Polski park to także opresyjne tabliczki: „nie deptać trawy”. Można go zmienić w miejskie podwórko?<br />
</strong><br />
Wszystko jest kwestią priorytetów – czy chcemy mieć piękne trawniki, czy ludzi korzystających z dobrodziejstw przyrody. W Wielkiej Brytanii, gdzie o trawie dyskutuje się równie często jak o pogodzie, ten dylemat też pozostaje żywy. Miejskie trawniki i parki są w pełni dostępne, ale już na przykład na terenie kampusu na Uniwersytecie w Oksfordzie obowiązuje zakaz wchodzenia na trawę.</p>
<p>Wracając do oswajania parków – jest wiele nieinwazyjnych metod, które czynią je dostępnymi dla ludzi, także dla dzieci i młodzieży, bez większej szkody dla ich „dzikości” – świetliki, ławeczki, śmietniki, ścieżki zdrowia, siłownie miejskie&#8230;<br />
<strong><br />
Czy polska przyroda rzeczywiście jest fenomenem, czy raczej chcemy ją taką widzieć?</strong></p>
<p>W skali europejskiej to niewątpliwy fenomen, a takie miejsca jak Białowieża to unikat światowy, z którego powinniśmy być dumni i mocniej go wykorzystywać w promocji kraju. Obecnie coraz więcej krajów stawia właśnie na przyrodę jako wabik turystyczny – ale najczęściej są to państwa spoza Europy, bo na naszym kontynencie większość przyrody przegrała w starciu z postępem. U nas jeszcze jest – i chuchajmy na nią, bo to nasz wielki skarb.</p>
<p>Jestem pewnie nieobiektywna, bo obracam się w środowisku zoologów, którzy z Polski wracają zachwyceni. O Białowieży mogą mówić godzinami. Specjaliści od nietoperzy nie mogą się doczekać kolejnej edycji akcji liczenia nietoperzy „Nietoperek”. Ostatnio wzięłam moich studentów w Beskid Żywiecki – na śledzenie wilków. Ale taki cel wycieczki to raczej wyjątek niż reguła. 99% brytyjskich licealistów jedzie do Polski, by zwiedzić Auschwitz. Nie zdąża nawet porządnie obejrzeć Krakowa, wiezie się ich, by skonfrontować z największą zagładą ludzkości. Jaki obraz Polski oni wywożą? Dlaczego nie wziąć ich do Białowieży czy w Bieszczady? Musimy zmienić akcenty w promocji turystyki, tym bardziej że mamy już świetną bazę agroturystyczną, gotową zaspokoić zróżnicowane, w tym także dietetyczne, potrzeby zagranicznych gości.</p>
<p>***</p>
<p>Nad tym, co dziś oznacza <strong>dojrzałość w różnych dziedzinach życia</strong>będziemy się wspólnie zastanawiali podczas <strong>XI Kongresu Obywatelskiego</strong>, zatytułowanego: <strong><em>Dojrzali Polacy – lepsza Polska!</em></strong>Odbędzie się on 5 listopada (sobota) 2016 r. w Gmachu Głównym Politechniki Warszawskiej. Zapraszamy na sesję tematyczną <strong>Przyroda &#8211; przestrzeń aktywności Polaków</strong>, w ramach której podyskutujemy o roli przyrody w rozwoju osobistym i społecznym oraz o możliwości rekreacyjnego i turystycznego wykorzystania potencjału polskiej przyrody.</p>
<p>Więcej informacji na <strong><a href="https://www.kongresobywatelski.pl/" target="_blank" rel="nofollow noopener">www.kongresobywatelski.pl</a></strong> i na <strong><a href="https://www.facebook.com/KongresObywatelski/" target="_blank" rel="nofollow noopener">Facebooku</a></strong></p>
</div>
]]></content:encoded>
					
		
		
			</item>
		<item>
		<title>W wyniku Brexitu ucierpi nauka</title>
		<link>/2016/07/10/w-wyniku-brexitu-ucierpi-nauka/</link>
		
		<dc:creator><![CDATA[Joanna]]></dc:creator>
		<pubDate>Sun, 10 Jul 2016 20:12:29 +0000</pubDate>
				<category><![CDATA[O społeczeństwie]]></category>
		<category><![CDATA[badania]]></category>
		<category><![CDATA[Brexit]]></category>
		<category><![CDATA[nauka]]></category>
		<category><![CDATA[Polacy w UK]]></category>
		<category><![CDATA[Tydzień Polski]]></category>
		<guid isPermaLink="false">http://joannabagniewska.com/?p=1491</guid>

					<description><![CDATA[Wypowiedź dla Magdaleny Grzymkowskiej &#8211; Tydzień Polski   Dr Joanna Bagniewska, University of Reading Do nauki potrzeba dwóch rzeczy: po pierwsze współpracy, po drugie pieniędzy. Badania można prowadzić we własnym zakresie, ale na naukę wysokiej jakości potrzeba dość znacznych środków. Do tej pory Unia zapewniała zarówno warunki do współpracy międzynarodowej,...]]></description>
										<content:encoded><![CDATA[<div style="text-align: justify;"></div>
<div id="header" style="text-align: justify;"><em>Wypowiedź dla Magdaleny Grzymkowskiej &#8211; <a href="https://www.tydzien.co.uk/artykuly/2016/07/08/37654/">Tydzień Polski</a></em></div>
<div style="text-align: justify;"><a href="https://www.tydzien.co.uk/"><img class="logo" src="https://www.tydzien.co.uk/_img/dp_logo.png" alt="Tydzień Polski" border="0" /></a></div>
<div id="middle">
<div id="left">
<div class="single">
<div class="active" style="text-align: justify;"></div>
<div class="date" style="text-align: justify;">
<div class="left"><span class="date"><span class="time"> </span></span></div>
</div>
<div class="content">
<p style="text-align: justify;"><strong>Dr Joanna Bagniewska, University of Reading</strong></p>
<p style="text-align: justify;">Do nauki potrzeba dwóch rzeczy: po pierwsze współpracy, po drugie pieniędzy. Badania można prowadzić we własnym zakresie, ale na naukę wysokiej jakości potrzeba dość znacznych środków. Do tej pory Unia zapewniała zarówno warunki do współpracy międzynarodowej, jak i środki. Z budżetu unijnego w Wielkiej Brytanii finansowanych jest 41% badań nad rakiem, 62% badań z zakresu nanotechnologii, ponad 50% z zakresu biologii ewolucyjnej, a 94% – teorii ekonomicznej. Zastanawiam się, jaki Wielka Brytania ma pomysł na zdobycie pieniędzy na wypełnienie tej luki – bo rzekome 350 milionów funtów oszczędności niestety nie jest z gumy. . W kraju, którym ministrem nauki jest człowiek, który o nauce ma naprawdę niewielkie pojęcie, wątpię, aby fundowanie badań było dużym priorytetem. Dlatego podejrzewam, że w najbliższych latach nauka będzie bardzo niedofinansowana i nie utrzyma się na obecnym, światowym poziomie. Mówi się, że Wielka Brytania wkłada dużo do budżetu Unii. To oczywiście prawda, ale jeżeli chodzi o badania naukowe, to na każdego wydanego funta Brytyjczycy otrzymują z powrotem prawie dwa, ze względu na to, że odnoszą duże sukcesy w zdobywaniu grantów unijnych.</p>
</div>
</div>
</div>
</div>
<p><span id="more-1491"></span></p>
<div class="img size-medium wp-image-37655 alignright" style="text-align: justify;">
<p><a href="https://www.tydzien.co.uk/media/2016/07/Dr-Joanna-Bagniewska.jpg" rel="attachment wp-att-37655"><img loading="lazy" src="https://www.tydzien.co.uk/media/2016/07/Dr-Joanna-Bagniewska-190x300.jpg" alt="Dr Joanna Bagniewska" width="190" height="300" /></a></p>
<div>Dr Joanna Bagniewska</div>
</div>
<p>Z drugiej strony mamy kwestie współpracy międzynarodowej. Staje się ona dużo łatwiejsza, jeżeli ma się jedną centralną organizację przyznającą granty. Szanse na zdobycie grantu to ok. 20%. Jeśli o dofinansowanie stara się wspólnie grupa brytyjska i francuska, to w tej chwili składają podanie razem. Gdyby ubiegały się o fundusze osobno, od własnych rządów, szanse na wspólny projekt by zmalały (prawdopodobieństwo zdobycia obu grantów to 0.2*0.2=0.04, czyli 4%). W tym momencie UE poświęca tylko 7% swojego budżetu na badania i rozwój na inicjatywy poza granicami Unii. Wątpię, aby zrobiła wyjątek na rzecz Wielkiej Brytanii.</p>
<p style="text-align: justify;">Rezygnacja ze swobodnego przepływu ludzi wiąże się z ograniczeniem programów takich jak Erasmus+ czy Horyzont2020. Przykładowo Szwajcaria musi dopłacać do swojego Erasmusa, a także nie ma nic do powiedzenia jeżeli chodzi o kierunek badań, które prowadzone są w ramach współpracy pomiędzy krajami europejskimi. Być może to samo czeka Wielką Brytanię.</p>
<p style="text-align: justify;">Uniwersytety takie jak Oxford, Cambridge, czy LSE prawdopodobnie nie ucierpią. Ale co będzie z mniej prestiżowymi uczelniami? Ze względu na podwyższone koszty mniej osób z krajów europejskich będzie chciało przyjechać. Trzeba będzie „dopchnąć” miejsca na uniwersytetach studentami z Wielkiej Brytanii, którzy normalnie na te uczelnie by się nie dostali, co spowoduje obniżenie poziomu. Z drugiej strony, rakingi uniwersyteckie opierają się na poziomie badań – jeśli na badania nie ma pieniędzy, to uniwersytet spada w rankingu. University of Reading szczyci się byciem „jednym z 200 najlepszych uniwersytetów na świecie”, dzięki czemu przyciąga studentów spoza Europy – kraje takie jak Malezja albo Arabia Saudyjska płacą stypendia za naukę na topowych uczelniach światowych. Jeśli uniwersytety wypadną poza pierwszą dwusetkę, trudniej im będzie przyciągnąć studentów z całego świata.</p>
<p style="text-align: justify;">Jeżeli chodzi o konkretne przykłady: jeden z moich kolegów naukowców starał się o założenie centrum szkolenia dla doktorantów. Wszystko szło bardzo dobrze, mieli zapewnionych sponsorów. Kilka dni temu firma duńska, która miała sponsorować lwią część tego centrum, wycofała się ze wszystkich ustaleń jako powód podając Brexit. Inny znajomy rozważa przeniesienie się do Szwecji. Nawet ja wraz z moim mężem Australijczykiem zaczęliśmy brać pod uwagę wyjazd do Niemiec lub Polski.</p>
]]></content:encoded>
					
		
		
			</item>
		<item>
		<title>Wyzywają nas od najgorszych, a co tak naprawdę robimy? Jako naukowiec poczułam się wywołana do tablicy</title>
		<link>/2016/06/01/wyzywaja-nas-od-najgorszych-a-co-tak-naprawde-robimy-jako-naukowiec-poczulam-sie-wywolana-do-tablicy/</link>
		
		<dc:creator><![CDATA[Joanna]]></dc:creator>
		<pubDate>Wed, 01 Jun 2016 22:06:36 +0000</pubDate>
				<category><![CDATA[Moje teksty]]></category>
		<category><![CDATA[O mojej pracy]]></category>
		<category><![CDATA[O społeczeństwie]]></category>
		<category><![CDATA[Po polsku]]></category>
		<category><![CDATA[ekologia]]></category>
		<category><![CDATA[eksperymenty]]></category>
		<category><![CDATA[etyka]]></category>
		<category><![CDATA[Gazeta Wyborcza]]></category>
		<category><![CDATA[zwierzęta laboratoryjne]]></category>
		<guid isPermaLink="false">http://joannabagniewska.com/?p=1411</guid>

					<description><![CDATA[Mój tekst w Gazecie Wyborczej&#160; &#124; Hasło &#8220;doświadczenia na zwierzętach&#8221; kojarzy się fatalnie &#8211; w głowie powstaje obraz naukowca-sadysty, który kroi świnki morskie na żywca, aby uzyskać wyniki potrzebne wyłącznie do własnej habilitacji. &#8220;Barbarzyńcy, sadyści udający naukowców, potwory, człowiek, który potrafi skazać zwierzę na takie cierpienie zasługuje tylko na najgorsze,...]]></description>
										<content:encoded><![CDATA[<p style="text-align: justify;"><em>Mój tekst w <a href="https://wyborcza.pl/1,75400,20162494,wyzywaja-nas-od-najgorszych-a-co-tak-naprawde-robimy-jako.html#ixzz4AMrCY12c">Gazecie Wyborczej&nbsp;</a> </em>|</p>
<div id="gazeta_article_lead" style="text-align: justify;"><strong>Hasło &#8220;doświadczenia na zwierzętach&#8221; kojarzy się fatalnie &#8211; w głowie powstaje obraz naukowca-sadysty, który kroi świnki morskie na żywca, aby uzyskać wyniki potrzebne wyłącznie do własnej habilitacji.</strong></div>
<div style="text-align: justify;"></div>
<div id="gazeta_article_body" style="text-align: justify;">
<div id="article">
<div id="article_body">
<div id="mcBan_2" class="mcBan is-initialized">
<section id="p_lock" class="v12">
<header id="p_lock_header">&#8220;Barbarzyńcy, sadyści udający naukowców, potwory, człowiek, który potrafi skazać zwierzę na takie cierpienie zasługuje tylko na najgorsze, oby wyzdychali w męczarniach bandyci&#8221; &#8211; pisze w jednym z internetowych komentarzy Magda M. &#8220;Na tych ch**ach te eksperymenty robić, a nie na niewinnych, bezbronnych zwierzętach&#8221; &#8211; wtóruje Aleksandra S.Jako naukowiec poczułam się wywołana do tablicy. Jestem zoologiem, kocham zwierzęta i bardzo zależy mi na ich dobrostanie. Chciałam zatem wyjaśnić kilka kwestii pojawiających się w mediach przy okazji omawiania doświadczeń na zwierzętach.&nbsp;</header>
</section>
</div>
</div>
</div>
</div>
<p><span id="more-1411"></span></p>
<p>Plakaty protestujące przeciwko eksperymentom na zwierzętach przedstawiają często zmaltretowane, pokrojone, nieszczęśliwe małpy. Zastanawiam się, skąd wzięły się te zdjęcia &#8211; w Polsce odchodzi się od doświadczeń na naczelnych, przez ostatnie kilka lat nie wykorzystano w celach eksperymentalnych ani jednej małpy. Najnowsze <a class="a1" href="https://www.bip.nauka.gov.pl/sprawozdania_zwierzeta/" target="_blank" rel="noopener">dane MNiSW </a>(z 2014 r.) pokazują, że gros zwierząt doświadczalnych to gryzonie &#8211; w sumie trochę ponad 84,5 proc., z czego większość to myszy i szczury. Kolejne 7 proc. to ptaki, a prawie 5 proc. &#8211; ryby. Zwierzęta &#8220;medialne&#8221;, czyli króliki, psy i koty, stanowią odpowiednio 0,7, 0,1 i 0,07 proc.</p>
<p><span class="txt_srodtytul"><b>Co to jest eksperyment?</b></span></p>
<p>Nie każdy eksperyment jest inwazyjny &#8211; czyli nie musi zwierzęciu szkodzić. Eksperyment to obserwacja tego, jak zwierzę reaguje w obliczu zmiany. Procedurą eksperymentalną może być zatem zmiana czasu karmienia, wprowadzenie nowego obiektu na dane terytorium, czy dłuższe zapalenie światła w pobliżu zwierzęcia.</p>
<p>W psychologii eksperymenty przeprowadza się między innymi na dzieciach. Brzmi strasznie, prawda? A w praktyce doświadczenia polegają na tym, że do kolorowego pokoju z zabawkami wchodzi mama z dzieckiem, dziecku daje się grę, zdanie do rozwiązania, albo po prostu bawi się z nim, podczas gdy mama opuszcza pokój. Naukowiec obserwuje reakcję dziecka na wyjście lub powrót mamy, notuje wynik gry, albo czas i rezultat zadania. I tyle. Żadnych rurek, igieł i ran.</p>
<p><span class="txt_srodtytul"><b>Po co?</b></span></p>
<p>Nasuwa się pytanie, jakiego typu eksperymentom służą zwierzęta. Do celów medycznych wykorzystuje się trochę 21 proc. zwierząt doświadczalnych. Do celów toksykologicznych &#8211; prawie 5 proc. Natomiast 66 proc. jest przedmiotem badań biologicznych o charakterze podstawowym, podejmowanym &#8220;w celu zdobywania nowej wiedzy o podstawach zjawisk i obserwowalnych faktów&#8221; (cytat z ustawy).</p>
<p>Często jednak zarzuca się naukowcom, że ich badania nie mają bezpośredniego przełożenia na korzyści dla ludzi, że nie można zastosować ich wyników, że służą tylko ich własnemu ego, bądź punktom za publikacje. Jednak badania podstawowe to nie tylko sztuka dla sztuki, to zaczątek, fundament badań stosowanych.</p>
<p>Świetnym przykładem są badania na opuszkach węchowych szczurów, które przeprowadzał prof. Geoffrey Raisman. Zaczął on badać opuszki w latach 80. &#8211; wówczas uważano, że jego eksperymenty nie mają głębszego celu i do niczego się nie przydadzą. Po prawie czterdziestu latach, w <a class="external_link" href="https://kalendarz.cafe.pl/kalendarz/pazdziernik-2015/m">październiku 2015</a>, dzięki wynikom jego &#8220;bezużytecznych&#8221; badań podstawowych <a class="a1" href="https://wyborcza.pl/duzyformat/1,141115,16880761,Chirurg__ktory_sprawil__ze_sparalizowany_wstal__Nie.html" target="_blank" rel="noopener">zrekonstruowano uszkodzony nerw kręgowy</a>. Sparaliżowany pacjent zaczął chodzić.</p>
<p>W przypadku ekologii &#8211; zanim zaczniemy ochraniać gatunek, musimy coś wiedzieć o jego zasięgu, szlaku migracyjnym itd. Przełoży się to na ochronę, na praktyczną korzyść dla danego gatunku. Skąd wiadomo, gdzie dany wilk albo niedźwiedź żyje, jak duże zajmuje terytorium, kiedy jest aktywny, jakimi szlakami się porusza i czy szlaki te kolidują z trasami przemieszczania się ludzi? Takich informacji dostarczy obroża z nadajnikiem bądź rejestratorem danych. Żeby założyć obrożę, trzeba zwierzę złapać i znieczulić, co wiąże się do pewnego stopnia ze stresem (łapanie) i bólem (zastrzyk znieczulający). Jednak w tym przypadku korzyść &#8211; zarówno dla nauki, jak i dla samego gatunku &#8211; przewyższa dyskomfort pojedynczego zwierzęcia.</p>
<p><span class="txt_srodtytul"><b>Kto decyduje?</b></span></p>
<p>Oczywiście część eksperymentów jest inwazyjna, jeśli nie da się tego absolutnie uniknąć. Rozpatrzeniem wniosków uzasadniających wykorzystanie zwierząt w doświadczeniach zajmują się komisje etyczne. Lokalnych komisji jest w Polsce jedenaście, oprócz tego istnieje jeszcze komisja krajowa. W skład każdej komisji lokalnej wchodzi obecnie dwunastu członków &#8211; sześciu specjalistów posiadających co najmniej stopień doktora oraz doświadczenie w zakresie wykorzystywanie zwierząt do celów naukowych lub edukacyjnych, trzech przedstawicieli nauk humanistycznych lub społecznych, oraz trzech przedstawicieli organizacji pozarządowych działających na rzecz zwierząt.</p>
<p>O szczegóły pracy komisji pytam Katarzynę Tołkacz, wiceprzewodniczącą I Lokalnej Komisji Etycznej ds. Doświadczeń na Zwierzętach w Warszawie, gdzie zasiada z ramienia Stowarzyszenia dla Natury &#8220;Wilk&#8221; (oprócz tego jest doktorantką w Zakładzie Parazytologii na Wydziale Biologii Uniwersytetu Warszawskiego). Obecnie komisje etyczne opiniują pozytywnie 98 proc. wniosków, więc wydawać by się mogło, że zgodę na krojenie zwierzaka można uzyskać niemalże od ręki.</p>
<p>Katarzyna Tołkacz wyjaśnia: &#8220;Każdy wniosek jest rozpatrywany pod różnymi kątami &#8211; czy doświadczenie jest uzasadnione, czy ma sens, czy przełoży się na zwiększenie wiedzy; czy wykorzystywany jest odpowiedni gatunek, liczba zwierząt, jaki jest ich los po zakończeniu procedur. Czy stopień inwazyjności jest właściwy, czy zwierzęta mają zapewnioną opiekę. Jeśli komisja spostrzeże jakieś błędy lub niedociągnięcia (np. liczba zwierząt jest zbyt duża &#8211; cierpią bez sensu, lub zbyt mała &#8211; eksperyment nie ma statystycznej wartości, a zatem jest bezużyteczny; jeśli stosuje się niewłaściwe środki przeciwbólowe, lub jest ich za mało, itd.), wnioskodawca jest o nich informowany. Komisja kontaktuje się z wnioskodawcą, ustala, jaki przebieg procedur jest optymalny, i postuluje naniesienie poprawek. Jeśli poprawki zostaną wprowadzone, to wniosek przechodzi &#8211; o ile nie ma zastrzeżeń etycznych. Wniosku nie można tak po prostu odrzucić, bez informacji zwrotnej &#8211; w takim przypadku naukowiec po prostu za miesiąc złożyłby dokładnie ten sam wniosek, który ponownie zostałby odrzucony. Komisji zależy na dobrostanie zwierząt, i na tym, żeby wnioskodawcy przestrzegali prawa, ale też i na tym, żeby nie blokować postępu nauki.</p>
<p>Naukowcy staraja sie, na ile to tylko możliwe, unikać cierpienia zwierząt. Wiele czasopism naukowych, zwłaszcza brytyjskich, zwraca szczególną uwagę na procedury badawcze; redaktorzy odrzucają manuskrypty eksperymentów, w których zwierzęta cierpiały. Poza względami etycznymi to po prostu obniża wartość naukową.&#8221;</p>
<p><span class="txt_srodtytul"><b>Co ze zwierzętami ze schroniska?</b></span></p>
<p>Wzburzenie wzbudził punkt ustawy &#8220;o ochronie zwierząt wykorzystywanych do celów naukowych i edukacyjnych&#8221;, który dotyczy wykorzystania zwierząt bezdomnych w badaniach. Po mediach społecznościowych krążyły plakaty ze smutnym pieskiem z napisem &#8220;wczoraj schronisko &#8211; jutro laboratorium?&#8221;. O co chodzi?</p>
<p>Katarzyna Tołkacz tłumaczy:</p>
<p>&#8220;Do czegoś takiego nie dojdzie z jednej prostej przyczyny. Macie psy? Kundelki? Rasowe? Wiecie, że każda rasa ma inne predyspozycje genetyczne, prawda? Dogi do dysplazji, buldogi francuskie do chorób oczu i skóry, jeszcze inne do problemów sercowych. A ci z was, którzy mają wyższe wykształcenie powinni wiedzieć, że grupa doświadczalna musi spełniać żelazne kryteria, takie jak wiadome pochodzenie, jednolite predyspozycje, znany wiek, przebyte choroby, etc. Żadnego z tych kryteriów zwierzęta ze schronisk nie spełniają, dlatego nikt nie będzie na nich robił badań.</p>
<p>Co więc oznacza zapis w ustawie?</p>
<p>Że będzie można monitorować wpływ wałęsających się kotów i psów na rodzimą faunę. W Polsce psy zabijają rocznie co najmniej 30 tysięcy dzikich zwierząt łownych, takich jak jelenie, sarny, dziki i zające. Potwierdzono także ich drapieżnictwo na małych ssakach i ptakach. W kraju brak ocen liczby zwierząt zabijanych przez koty, jednak badania prowadzone za granicą pokazały, że co roku zabijają one w <a class="external_link" href="https://www.archiwum.wyborcza.pl/archiwum/tag/USA">USA</a> od 1,4 do 3,7 miliarda ptaków i od 6,9 do 20,7 miliarda ssaków, natomiast w Wielkiej Brytanii co najmniej 57 mln ssaków, 27 mln ptaków i 5 mln gadów i płazów. Liczby te dobitnie pokazują, że problem wpływu kotów i psów na faunę jest niezmiernie istotny, nawet w obszarach chronionych, w tym i w parkach narodowych. Badania &#8220;na zwierzętach bezdomnych&#8221; mogą pomóc ocenić wpływ jaki te zwierzęta mają, oraz podjąć działania mające na celu ochronę cietrzewi, saren i wielu innych zwierząt.&#8221;</p>
<p>Liczba zwierząt wykorzystywanych rocznie w brytyjskich laboratoriach jest mniejsza niż pół procenta tych zabijanych przez brytyjskie koty (a w Polsce zwierząt doświadczalnych jest dwadzieścia razy mniej niż w Wielkiej Brytanii) &#8211; nie mówiąc już o tym, ile zwierząt idzie pod nóż w celach konsumpcyjnych. Poza tym w laboratorium zwierzęta mają wyznaczoną minimalną przestrzeń (nieporównywalnie większą niż kura klatkowa!), określoną temperaturę, żywność, wodę. W dodatku jeśli chodzi o stopień inwazyjności, to w Polsce w 2014 r. na 29012 doświadczeń tych o najwyższym stopniu inwazyjności (stopień X) było 6. Stopień X oznacza np. &#8220;doprowadzanie do śmierci przez zatrucie (np. strychniną)&#8221;. Pomyślmy, ile szczurów zginęło w tym czasie zabitych trutką w naszych domach&#8230;</p>
]]></content:encoded>
					
		
		
			</item>
		<item>
		<title>Metoda badawcza w Klubie Młodych Odkrywców</title>
		<link>/2016/04/11/metoda-badawcza-w-klubie-mlodych-odkrywcow/</link>
		
		<dc:creator><![CDATA[Joanna]]></dc:creator>
		<pubDate>Sun, 10 Apr 2016 23:48:29 +0000</pubDate>
				<category><![CDATA[O popularyzacji nauki]]></category>
		<category><![CDATA[O społeczeństwie]]></category>
		<category><![CDATA[Po polsku]]></category>
		<category><![CDATA[Video]]></category>
		<category><![CDATA[Centrum Nauki Kopernik]]></category>
		<category><![CDATA[nauka]]></category>
		<guid isPermaLink="false">http://joannabagniewska.com/?p=1389</guid>

					<description><![CDATA[Film z Centrum Nauki Kopernik &#8211; o metodzie badawczej.]]></description>
										<content:encoded><![CDATA[<p>Film z Centrum Nauki Kopernik &#8211; o metodzie badawczej.</p>
<p><iframe loading="lazy" width="790" height="444" src="https://www.youtube.com/embed/qKGk2A4Qw1s?feature=oembed" frameborder="0" allow="autoplay; encrypted-media" allowfullscreen></iframe></p>
]]></content:encoded>
					
		
		
			</item>
		<item>
		<title>&#8220;Pszczoły pachną jak miód i skrzydełka. To mój ulubiony zapach na świecie&#8221; &#8211; wywiad z Joanną Bagniewską</title>
		<link>/2015/11/12/pszczoly-pachna-jak-miod-i-skrzydelka-to-moj-ulubiony-zapach-na-swiecie-wywiad-z-joanna-bagniewska/</link>
		
		<dc:creator><![CDATA[Joanna]]></dc:creator>
		<pubDate>Thu, 12 Nov 2015 17:29:19 +0000</pubDate>
				<category><![CDATA[O mojej pracy]]></category>
		<category><![CDATA[O popularyzacji nauki]]></category>
		<category><![CDATA[O społeczeństwie]]></category>
		<category><![CDATA[Po polsku]]></category>
		<category><![CDATA[Edulandia.pl]]></category>
		<category><![CDATA[nauka]]></category>
		<category><![CDATA[popularyzacja nauki]]></category>
		<category><![CDATA[Science. Polish Perspectives]]></category>
		<category><![CDATA[studia zagraniczne]]></category>
		<guid isPermaLink="false">http://joannabagniewska.com/?p=1338</guid>

					<description><![CDATA[Wywiad Beaty Dżumagi dla portalu Edulandia.pl W szkole miała najgorsze oceny z biologii &#8211; dziś jest zoologiem po doktoracie na Oxfordzie. Joanna Bagniewska jest jednym z polskich naukowców pracujących w Wielkiej Brytanii. Tam też działa na rzecz promocji polskich uczonych. Nam opowiada o tym, jak popularyzować naukę wśród młodzieży, dlaczego...]]></description>
										<content:encoded><![CDATA[<div style="text-align: justify;"><em>Wywiad Beaty Dżumagi dla portalu <a href="https://www.edulandia.pl/edulandia/1,118533,19148063,pszczoly-pachna-jak-miod-i-skrzydelka-to-moj-ulubiony-zapach.html?as=1">Edulandia.pl</a></em></div>
<div style="text-align: justify;"></div>
<div style="text-align: justify;"><img title="Joanna Bagniewska jest jedną z organizatorek konferencji Science: Polish Perspectives" src="https://bi.gazeta.pl/im/42/42/12/z19148098Q,Joanna-Bagniewska-jest-jedna-z-organizatorek-konfe.jpg" alt="Joanna Bagniewska jest jedną z organizatorek konferencji Science: Polish Perspectives" border="0" /></div>
<div style="text-align: justify;"></div>
<div id="gazeta_article_lead" style="text-align: justify;">W szkole miała najgorsze oceny z biologii &#8211; dziś jest zoologiem po doktoracie na Oxfordzie. Joanna Bagniewska jest jednym z polskich naukowców pracujących w Wielkiej Brytanii. Tam też działa na rzecz promocji polskich uczonych. Nam opowiada o tym, jak popularyzować naukę wśród młodzieży, dlaczego w Stanach Zjednoczonych normalną rzeczą jest pisanie egzaminów w domu i jak można łączyć naukę z komedią.</div>
<div style="text-align: justify;"></div>
<div id="gazeta_article_body" style="text-align: justify;">
<div id="art">
<div id="art2">
<div id="artykul">
<p><b>Beata Dżumaga, Edulandia.pl: &#8211; Jesteś jedną z organizatorek konferencji Science: Polish Perspectives. Jak to się zaczęło?</b></p>
<p><b>Joanna Bagniewska:</b> &#8211; Nasza konferencja to inicjatywa, która rozpoczęła się w 2012 roku. Odbywa się już czwarty raz, co roku w Oxfordzie albo w Cambridge &#8211; wymieniamy się, żeby było sprawiedliwie. Zrzeszamy młodych naukowców polskiego pochodzenia właściwie z całego świata. W większości są to osoby z Wielkiej Brytanii i Europy, ale trafiają się też goście z poza Europy, głównie ze Stanów Zjednoczonych i z Kanady.</p>
<div></div>
<p><span id="more-1338"></span></p>
<p>&#8211; Inicjatywa różni się od innych konferencji naukowych tym, że jest skierowana nie do jednej specjalistycznej grupy, tylko do naukowców ogólnie. Chodzi o to, żeby dowiedzieć się o innych dziedzinach w jak najbardziej przejrzysty sposób. Mimo że nasi uczestnicy prowadzą badania na najwyższym światowym poziomie, muszą wypowiedzieć się o nich w sposób przystępny dla innych naukowców z zupełnie innych dziedzin. W związku z tym osiągamy ten efekt, że każdy po wyjściu z naszej konferencji czuje się mądrzejszy, bo właśnie dowiedział się czegoś np. z informatyki kwantowej albo z astronomii czy z biotechnologii, czego wcześniej nie wiedział. Nasi mówcy stosują się do takiej formuły jak TED Talk, czyli krótki występ, bardziej popularno-naukowy niż naukowy, aczkolwiek przy zachowaniu ścisłego naukowego rygoru.</p>
<p><img src="https://bi.gazeta.pl/im/cf/42/12/z19147983Q,Joanna_Bagniewska_cytat.jpg/" alt="" /></p>
<p><b>&#8211; Czym zajmujesz się na co dzień?</b></p>
<p>&#8211; Wykładam na University of Reading. Jestem zoologiem i zajmuję się głównie ekologią behawioralną, zachowaniem zwierząt i ochroną gatunków &#8211; to moja specjalizacja. Zaczęłam od studiowania biologii i byłam strasznie zawiedziona tym, że na moim uniwersytecie &#8211; Jacobs University w Bremie, w Niemczech &#8211; skupialiśmy się głównie na takich malutkich rzeczach: pracy w laboratorium, biochemii, biologii komórki itd. A ja chciałam zajmować się większymi rzeczami. Latem pojechałam na praktyki do Australii i zaczęłam pracować nad ekologią dróg. Odkryłam, że praca z ekosystemami jest o wiele ciekawsza niż praca z czymś, czego nawet nie widzę. I od tego momentu wiedziałam już, co chcę robić.</p>
<p><b>&#8211; Do którego z projektów, nad którymi pracowałaś masz największy sentyment? </b></p>
<p>&#8211; Trudno powiedzieć. Moja pierwsza praca po doktoracie była bardzo ciekawa. Wykorzystywaliśmy zmysł węchu pszczół do wykrywania narkotyków i materiałów wybuchowych. To był bardzo fajny projekt głównie ze względu na to, że pszczoły pięknie pachną. To mój ulubiony zapach na świecie. One pachną jak miód i skrzydełka. Zresztą lubię wszystkie projekty. To moja praca i nie zamieniłabym jej na nic innego.</p>
<p><b>&#8211; Dlaczego zdecydowałaś się na studia za granicą?</b></p>
<p>&#8211; Miałam bardzo dobre doświadczenie z międzynarodowymi szkołami &#8211; w Tajlandii i w Chinach. Wiedziałam, że to jest środowisko, w którym chcę się obracać, bardzo dobrze się czuję w towarzystwie międzynarodowym. Tak też chciałam spędzić kolejne kilka lat studiów. Jacobs University jest bardzo międzynarodowy. Za moich czasów było tam ok. tysiąca studentów z ponad 100 krajów. To było doświadczenie kulturowe nieporównywalne z niczym innym. Tworzyliśmy razem środowisko zupełnie unikalne &#8211; każdy czuł się tam jak u siebie, bo wszyscy byli na kampusie na tych samych warunkach, każdy był dumny ze swojej kultury i chciał się nią dzielić. Takie doświadczenie polecam każdemu.</p>
<p><b>&#8211; Jak się studiuje na zagranicznej uczelni?</b></p>
<p>&#8211; Należy odróżnić uczelnie amerykańskie i europejskie, zwłaszcza brytyjskie. W Wielkiej Brytanii zostawia się studentowi bardzo dużo swobody. Moi studenci mają może 12-18 godzin zajęć tygodniowo. W Stanach z kolei zajęcia są od rana do wieczora, wszyscy mają prace domowe, niezapowiedziane kartkówki &#8211; jak w podstawówce. Tego studenta bardzo mocno trzyma się za rękę. W Wielkiej Brytanii większa odpowiedzialność spoczywa na studencie.</p>
<p>&#8211; Studia na Zachodzie wyróżnia uczciwość. W Stanach na Rice University, gdzie studiowałam, był obowiązkowy kodeks honorowy. Każdy student przed rozpoczęciem egzaminu czy eseju musiał napisać deklarację: &#8220;Przysięgam na mój honor, że nie skorzystałem z żadnej nieautoryzowanej pomocy przy pisaniu tego egzaminu&#8221;. To był system, któremu ufali wykładowcy, i z którego korzystali studenci. Byli uczciwi i widziałam to na własne oczy. Przykład: nikt nie nadzorował egzaminu, sala była pusta, wchodzili studenci, na katedrze były dwa pudełka, w jednym kartki z egzaminami, do drugiego odkładało się wypełnione arkusze. Studenci podchodzili, zabierali arkusze egzaminacyjne, wypełniali je w ciszy, potem odkładali i odchodzili. Nikt nie ściągał, nikt nikomu nie podpowiadał.</p>
<p>&#8211; Dzięki kodeksowi honorowemu mogło się pisać egzaminy w domu. Na taki egzamin miało się 3 godziny &#8211; można go było pisać w piżamie i pijąc herbatę. Myślałam, że ludzie będą to wykorzystywać &#8211; w końcu nikt nie sprawdzi, ile czasu siedzi się nad egzaminem. Moja współlokatorka pisała taki test &#8211; pamiętam, jak oglądałyśmy telewizję i ona nagle wchodzi zupełnie roztrzęsiona i mówi: &#8220;Czy możecie przyciszyć telewizor? Bo ja właśnie piszę egzamin i zostało mi pół godziny&#8221;. Chociaż nikt nad nią nie stał z pistoletem i mogła sobie przedłużyć czas była na tyle uczciwa, że chciała się zmieścić w tych 3 godzinach.</p>
<p><b>&#8211; Co uważasz za swoje największe osiągnięcie naukowe? Z czego jesteś najbardziej dumna?</b></p>
<p>&#8211; Mogę odpowiedzieć bardzo prozaicznie, że&#8230; z prawa jazdy (śmiech). Mało naukowe, ale kosztowało mnie mnóstwo stresu. Na drugim miejscu jest doktorat z Oxfordu. Poza tym jestem dumna z wygrania konkursu FameLab &#8211; to jedno z osiągnięć, którego nikt mi nie odbierze. Jestem dumna z tego, że gdy zaczęłam swoją pierwszą pracę wykładowcy włożyłam bardzo dużo wysiłku w przygotowywanie wykładów, i teraz jestem w stanie opowiedzieć o wszystkim w czasie, który może trwać od 15 minut do 2 godzin i nic nie jest mi straszne.</p>
<p>&#8211; Pamiętam mój pierwszy tydzień, kiedy przygotowywałam się do 2-godzinnych wykładów &#8211; wykład na próbę mówiłam psu mojej koleżanki. Stwierdziłam, że nikt normalny nie będzie mnie słuchał przez 2 godziny ot tak. Chciałam powiedzieć sobie ten pierwszy wykład na głos &#8211; nigdy wcześniej nie mówiłam przez tak długi czas. No i ten chart tak siedział, słuchał&#8230; Ciężka to była publiczność, w ogóle się nie śmiał z moich dowcipów&#8230; Na szczęście nie miał żadnych pytań (śmiech).</p>
<p><img src="https://bi.gazeta.pl/im/d4/42/12/z19147988Q,Joanna_Bagniewska_cytat.jpg/" alt="" /></p>
<p><b>&#8211; Jest taka rzecz, którą chciałabyś osiągnąć naukowo?</b></p>
<p>&#8211; Chciałabym wynaleźć nową metodę rejestracji danych na moim małym sprzęcie badawczym, albo rozwiązać jakiś konflikt między ludźmi a przyrodą, bo tym się w dużej mierze zajmuję, ochroną gatunków. Ale jestem człowiekiem, który raczej nie ma marzeń i celów, żyję tym, co jest tu i teraz &#8211; w związku z tym takie pytania są dla mnie bardzo trudne. Staram się brać życie takim, jakie jest.</p>
</div>
<div></div>
</div>
</div>
</div>
<p><b>&#8211; Jakie są Twoje plany na przyszłość?</b></p>
<p>&#8211; Chciałabym zostać na uczelni, aczkolwiek wszystko zależy od tego jak będzie wyglądać finansowanie na mojej uczelni i na uczelniach w ogóle. Ale jeżeli nie, to prawdopodobnie zajęłabym się popularyzacją nauki.</p>
<p><b>&#8211; Jak można popularyzować naukę wśród młodzieży? W tym wieku młodzi ludzie raczej interesują się wszystkim, tylko nie szkołą.</b></p>
<p>&#8211; Rozumiem młodzież, sama w szkole nienawidziłam biologii &#8211; to był najnudniejszy przedmiot. Miałam z niego zawsze najgorsze oceny. W programie nie było ani jednej rzeczy o zwierzętach. Wszystko było na poziomie komórki, pamiętam też jakieś cykle rozrodcze widłaków, skrzypów, grzybów&#8230; To było abstrakcyjne &#8211; ja nie byłam w stanie rozróżnić podstawowych gatunków grzybów, a tu kazano mi się uczyć o ich reprodukcji. Przerost formy nad treścią. Chciałam się uczyć więcej ekologii, zachowania zwierząt &#8211; bardziej życiowych, ciekawszych dziedzin biologii.</p>
<p>&#8211; Więc współczuję dzisiejszym uczniom, ale jednocześnie chciałam im powiedzieć, żeby nie tracili nadziei, bo nawet z fatalnymi ocenami z biologii można zostać zoologiem i zdobyć doktorat z Oxfordu. Nie należy się zniechęcać &#8211; nauczyciele są różni i niestety niewielu jest w stanie zaciekawić swoim przedmiotem. Dużo zależy od nauczyciela, ale nie wszystko. Wydaje mi się, że istotne są wszelkie zajęcia pozalekcyjne, podążanie za swoją pasją. Ja np. pracowałam w schroniskach dla zwierząt, chodziłam pomagać przy obrączkowaniu ptaków &#8211; starałam się swoją pasję wykorzystywać pozalekcyjnie. Wychodzenie z takimi inicjatywami do szkół jest jedną z ważnych rzeczy.</p>
<p><img src="https://bi.gazeta.pl/im/d2/42/12/z19147986Q,Joanna_Bagniewska_cytat.jpg/" alt="" /></p>
<p>&#8211; W Wielkiej Brytanii mamy program popularyzatorski &#8220;I&#8217;m a Scientist, Get me out of here!&#8221;, gdzie naukowcy rozmawiają na czacie z gimnazjalistami, licealistami. Uczniowie na co dzień nie mają styczności z kimś, kto jest naukowcem. A tutaj mogą zadawać pytania o konkretną dziedzinę, albo zupełnie ogólne. Koleżankę ktoś zapytał: &#8220;Co je naukowiec?&#8221; Nie wiedziała, co na to odpowiedzieć. Dydaktycznie, na zasadzie: &#8220;Tylko zdrowe warzywa i owoce&#8221;?</p>
<p><img src="https://bi.gazeta.pl/im/d0/42/12/z19147984Q,Joanna_Bagniewska_cytat.jpg/" alt="" /></p>
<p>&#8211; Biorę udział w programie Soap Box Science, który polega na tym, że stajemy na skrzynkach na środku ulicy albo w muzeum i zagadujemy ludzi na zasadzie: &#8220;Czy chce pani porozmawiać z zoologiem?&#8221; Ostatnio stałam tak w Muzeum Przyrodniczym w Londynie i rozmawiałam o polowaniach. Było to bardzo ciekawe doświadczenie, podejrzewam że dla obu stron, dla mnie zdecydowanie. Bo ludzie mają możliwość dowiedzenia się czegoś niesztampowego, ja mam okazję porozmawiać z kimś, kto nie ma wiedzy na dany temat, ale może zadawać bardzo ciekawe pytania. Z takich doświadczeń budują się kolejne i to jest coś, co zaczyna ludzi zaciekawiać.</p>
<p><b>&#8211; Dlaczego naukowcom tak trudno jest dotrzeć do młodych ludzi?</b></p>
<p>&#8211; Wydaje mi się, że wielu naukowców cierpi na nadmiar słownictwa technicznego. Mają poczucie, że muszą mówić mądrze &#8211; tak mądrze, żeby nikt ich nie zrozumiał. Wtedy czują się inteligentniejsi od innych i wychodzą z poczuciem wyższości, a to nie o to chodzi. To mnie jako naukowcowi powinno zależeć na tym, żeby widz zrozumiał mój przekaz. W związku z tym powinnam mówić prostym językiem, żeby widz skorzystał z tego jak najbardziej. Naukowcy nie są do tego przyzwyczajeni, bo w czasopismach naukowych wymaga się od nich żargonu, specjalistycznego słownictwa, a potem wychodzą z takim wykładem do ludzi i ludzie zasypiają. Trudno im się dziwić.</p>
<p><img src="https://bi.gazeta.pl/im/d1/42/12/z19147985Q,Joanna_Bagniewska_cytat.jpg/" alt="" /></p>
<p style="text-align: justify;">&#8211; W Wielkiej Brytanii bardzo popularne są stand-up comedy, czyli takie skecze na zasadzie: na scenie stoi jeden komik z mikrofonem i opowiada dowcipy. Ja się tym zajmuję w kontekście nauki. Opowiadam o tym co robię, o swoich badaniach czy generalnie o ciekawostkach naukowych, ale w taki dość zabawny i przystępny sposób. I ludzie się śmieją. Najpierw nie wiedzą co ich czeka, ale potem zaczynają się śmiać i jest fajnie. Bo generalnie występy komediowe niewiele się różnią od wykładów. Ja lubię rozśmieszać moich studentów. Oni się śmieją, czasami sami nie wiedzą, czy należy się śmiać czy nie, czy ona to powiedziała na serio, ale wyzwala to moją wewnętrzną diwę. A ponieważ nie umiem śpiewać to opowiadam dowcipy.</p>
<p style="text-align: justify;"><img src="https://bi.gazeta.pl/im/d3/42/12/z19147987Q,Joanna_Bagniewska_cytat.jpg/" alt="" /></p>
<p style="text-align: justify;"><span class="txt_srodtytul"><b>Kwestionariusz naukowca</b></span></p>
<p style="text-align: justify;"><img src="https://bi.gazeta.pl/im/75/42/12/z19148149Q,Dr_Joanna_Bagniewska.jpg/" alt="" /></p>
<p style="text-align: justify;"><b>Imię i nazwisko:</b> Joanna Bagniewska</p>
<p style="text-align: justify;"><b>Rok urodzenia:</b> 1984</p>
<p style="text-align: justify;"><b>Uczelnia:</b> University of Reading</p>
<p style="text-align: justify;"><b>&#8211; Wymień 3 cechy dobrego naukowca.</b></p>
<p style="text-align: justify;">&#8211; Dociekliwość, niezłomność, pasja.</p>
<p style="text-align: justify;"><b>&#8211; Co byś radziła młodym osobom, które są zafascynowane nauką i chciałyby się dalej rozwijać w tym kierunku? </b></p>
<p style="text-align: justify;">&#8211; <b>Po pierwsze:</b> nie przejmujcie się ocenami. Nie zawsze program szkolny odpowiada rzeczywistości. Oczywiście powinno się starać mieć dobre oceny, ale jeżeli wam nie wyjdzie to nie znaczy, że nie zostaniecie dobrymi naukowcami.</p>
<p style="text-align: justify;">&#8211; <b>Po drugie:</b> jeżeli życie nie toczy się po waszej myśli, trzeba je wziąć we własne ręce i pokierować nim. Tak jak w moim przypadku &#8211; kiedy w Niemczech męczyłam się nad komórkami w laboratoriach i stwierdziłam, że wcale nie chcę tutaj być, znalazłam kurs zachowania zwierząt na drugim końcu kraju, w Norymberdze. I miałam na tyle duży tupet, żeby po pierwsze pójść do swoich profesorów i poprosić ich o zwolnienie na dwa tygodnie, a po drugie powiedziałam, że to jest coś, czego chcę się bardziej uczyć i skoro nie ma tego w programie, to uniwersytet powinien zapłacić za mój kurs. I oni się zgodzili. To nie jest tak, że życie poda ci rozwiązanie na talerzu. Trzeba nim pokierować samemu.</p>
<p style="text-align: justify;">&#8211; <b>Trzecia rzecz:</b> nie do końca należy słuchać innych. Np. moja mama była przerażona tym, że chciałam studiować coś związanego ze zwierzętami. Była przekonana, że skończy się tak, że będę musiała wkładać ręce krowom w nieprzyzwoite miejsca i użerać się z rolnikami. Że nikt mnie nie będzie szanował, bo jestem kobietą, a zoolog to żaden zawód dla kobiety. A trzeba sprawdzić na własnej skórze, jak dany zawód wygląda.</p>
]]></content:encoded>
					
		
		
			</item>
		<item>
		<title>Dr Joanna Bagniewska: Wykorzystać potencjał seniorów [ANKIETA WYBORCZEJ]</title>
		<link>/2015/09/26/dr-joanna-bagniewska-wykorzystac-potencjal-seniorow-ankieta-wyborczej/</link>
		
		<dc:creator><![CDATA[Joanna]]></dc:creator>
		<pubDate>Sat, 26 Sep 2015 14:50:22 +0000</pubDate>
				<category><![CDATA[Moje teksty]]></category>
		<category><![CDATA[O społeczeństwie]]></category>
		<category><![CDATA[Po polsku]]></category>
		<category><![CDATA[Gazeta Wyborcza]]></category>
		<category><![CDATA[migracja]]></category>
		<category><![CDATA[seniorzy]]></category>
		<guid isPermaLink="false">http://joannabagniewska.com/?p=1326</guid>

					<description><![CDATA[Mój tekst w Gazecie Wyborczej Czym powinni się zająć politycy?  &#8211; Skuteczną polityką demograficzną. Państwu potrzeba jak najwięcej ludzi w wieku produkcyjnym. Z jednej strony brakuje rozsądnego podejścia do polityki prorodzinnej &#8211; takiej, która nie będzie blokować przyrostu naturalnego w imię wartości, lecz realnie go wspierać (np. poprzez udogodnienia dla...]]></description>
										<content:encoded><![CDATA[<p style="text-align: justify;"><em>Mój tekst w <a href="https://wyborcza.pl/1,75968,18906846,joanna-bagniewska-wykorzystac-potencjal-seniorow-ankieta-wyborczej.html">Gazecie Wyborczej</a></em></p>
<p style="text-align: justify;"><strong>Czym powinni się zająć politycy? </strong></p>
<p style="text-align: justify;"><b>&#8211; Skuteczną polityką demograficzną.</b> Państwu potrzeba jak najwięcej ludzi w wieku produkcyjnym. Z jednej strony brakuje rozsądnego podejścia do polityki prorodzinnej &#8211; takiej, która nie będzie blokować przyrostu naturalnego w imię wartości, lecz realnie go wspierać (np. poprzez udogodnienia dla rodziców, lepszą ochronę pracowniczą, szersze możliwości opieki nad dziećmi). Z drugiej zaś należy w pełni wykorzystać potencjał seniorów, którzy stają się największą grupą społeczeństwa, a ciągle znajdują się na jego marginesie. Powinno się im zapewnić możliwość pracy po przekroczeniu wieku emerytalnego, a także to, by byli jak najdłużej samodzielni. Należy poświęcić więcej uwagi opiece zdrowotnej, pielęgnacyjnej, zapewnieniu udogodnień, aby pozwolić osobom starszym na komfortowe i godne życie.</p>
<p><b>&#8211; Szeroko pojętą migracją.</b> Polska całkowicie przespała kwestie zarówno imigrantów, jak i uchodźców. Nie mamy narzędzi prawnych, logistyki, infrastruktury do zajmowania się jednymi i drugimi. Mogliśmy je wypracować kilka lat temu, kiedy największymi grupami obcokrajowców w Polsce byli kulturowo bliscy nam Ukraińcy i Rosjanie oraz łatwo asymilujący się Wietnamczycy.</p>
<p>Obecnie cała Europa stoi w obliczu ogromnego kryzysu imigracji &#8211; problem ten nie odejdzie, wręcz będzie narastał. Jednak kraje Zachodu w mniejszym stopniu dotyka druga strona migracji &#8211; mianowicie drenaż mózgów, z którym od dłuższego czasu boryka się Polska. Od kilku lat politycy próbują zachęcić do powrotu polskich profesjonalistów &#8211; naukowców, inżynierów, prawników &#8211; pracujących na Zachodzie. Nie tędy droga &#8211; Polska musi być krajem atrakcyjnym nie tylko dla przedstawicieli Polonii, którzy mają babcię pod Warszawą albo rodziców w Koninie, ale też dla tych, którzy widzą w niej możliwości na własny rozwój bez względu na sentyment rodzinny czy kulturowy.</p>
<p>Kraj kształci świetnych specjalistów, którzy wyjeżdżają szukać pracy na Zachód. Chciałabym, żeby Polska zachęcała do przyjazdu również zagranicznych profesjonalistów wysokich szczebli &#8211; mogą być zarówno z Niemiec, jak i z Syrii. Polska powinna stać się krajem atrakcyjnym ekonomicznie dla wszystkich.</p>
]]></content:encoded>
					
		
		
			</item>
	</channel>
</rss>
