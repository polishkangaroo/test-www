<?xml version="1.0" encoding="UTF-8"?><rss version="2.0"
	xmlns:content="http://purl.org/rss/1.0/modules/content/"
	xmlns:wfw="http://wellformedweb.org/CommentAPI/"
	xmlns:dc="http://purl.org/dc/elements/1.1/"
	xmlns:atom="http://www.w3.org/2005/Atom"
	xmlns:sy="http://purl.org/rss/1.0/modules/syndication/"
	xmlns:slash="http://purl.org/rss/1.0/modules/slash/"
	>

<channel>
	<title>Po polsku &#8211; Dr JOANNA BAGNIEWSKA</title>
	<atom:link href="/category/po-polsku/feed/" rel="self" type="application/rss+xml" />
	<link>/</link>
	<description>zoologist &#124; science communicator </description>
	<lastBuildDate>Mon, 18 Oct 2021 23:00:31 +0000</lastBuildDate>
	<language>en-GB</language>
	<sy:updatePeriod>
	hourly	</sy:updatePeriod>
	<sy:updateFrequency>
	1	</sy:updateFrequency>
	<generator>https://wordpress.org/?v=5.8.1</generator>

<image>
	<url>/wp-content/uploads/2018/04/cropped-PhotoAKrajewski-3-32x32.jpg</url>
	<title>Po polsku &#8211; Dr JOANNA BAGNIEWSKA</title>
	<link>/</link>
	<width>32</width>
	<height>32</height>
</image> 
	<item>
		<title>Zadziwiające zwierzęce zadki, czyli przyrodniczy przegląd pup</title>
		<link>/2021/05/05/zadziwiajace-zwierzece-zadki-czyli-przyrodniczy-przeglad-pup/</link>
		
		<dc:creator><![CDATA[blu]]></dc:creator>
		<pubDate>Wed, 05 May 2021 21:15:00 +0000</pubDate>
				<category><![CDATA[O zwierzętach]]></category>
		<category><![CDATA[Po polsku]]></category>
		<category><![CDATA[Video]]></category>
		<guid isPermaLink="false">/?p=2845</guid>

					<description><![CDATA[Każdy ma zadek, każdy z niego korzysta – ale nie zawsze w ten sam sposób. Przyjrzyjmy się najdziwniejszym i najbardziej niesamowitym zwierzęcym pupom. Który tyłek jest zabójczy? Który bywa hotelem dla innych stworzeń? Który funkcjonuje jak odrzutowiec? Mój wykład dla Centrum Kopernika Badań Interdyscyplinarnych.]]></description>
										<content:encoded><![CDATA[
<p>Każdy ma zadek, każdy z niego korzysta – ale nie zawsze w ten sam sposób. Przyjrzyjmy się najdziwniejszym i najbardziej niesamowitym zwierzęcym pupom. Który tyłek jest zabójczy? Który bywa hotelem dla innych stworzeń? Który funkcjonuje jak odrzutowiec?<br><br>Mój wykład dla Centrum Kopernika Badań Interdyscyplinarnych.</p>



<figure class="wp-block-embed is-type-rich is-provider-embed-handler wp-block-embed-embed-handler wp-embed-aspect-16-9 wp-has-aspect-ratio"><div class="wp-block-embed__wrapper">
<iframe loading="lazy" title="Zadziwiające zwierzęce zadki, czyli przyrodniczy przegląd pup, Joanna Bagniewska" width="790" height="444" src="https://www.youtube.com/embed/T6PINmr0KCM?feature=oembed" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen></iframe>
</div></figure>
]]></content:encoded>
					
		
		
			</item>
		<item>
		<title>Od pełnego wyrzeczeń poświęcenia po wrogość i odrzucenie. Zwierzęce matki bywają&#8230; wyrodne</title>
		<link>/2021/03/09/od-pelnego-wyrzeczen-poswiecenia-po-wrogosc-i-odrzucenie-zwierzece-matki-bywaja-wyrodne/</link>
		
		<dc:creator><![CDATA[blu]]></dc:creator>
		<pubDate>Tue, 09 Mar 2021 12:04:00 +0000</pubDate>
				<category><![CDATA[Moje teksty]]></category>
		<category><![CDATA[O zwierzętach]]></category>
		<category><![CDATA[Po polsku]]></category>
		<guid isPermaLink="false">/?p=2815</guid>

					<description><![CDATA[Mój artykuł dla Magazynu Focus W świecie przyrody macierzyństwo rządzi się swoimi prawami. Wybory, jakich dokonują wychowujące potomstwo mamy, znacząco odbiegają od akceptowanych przez nas standardów. Na pierwszy rzut oka może się nawet wydawać, że w królestwie zwierząt roi się od wyrodnych matek. Przykład? Pandzie wielkiej – międzynarodowemu symbolowi ochrony...]]></description>
										<content:encoded><![CDATA[
<p><a href="https://www.focus.pl/artykul/matki"><em>Mój artykuł dla Magazynu Focus</em></a></p>



<p><strong>W świecie przyrody macierzyństwo rządzi się swoimi prawami. Wybory, jakich dokonują wychowujące potomstwo mamy, znacząco odbiegają od akceptowanych przez nas standardów. Na pierwszy rzut oka może się nawet wydawać, że w królestwie zwierząt roi się od wyrodnych matek. Przykład? Pandzie wielkiej – międzynarodowemu symbolowi ochrony gatunków – zdarza się przypadkowo usiąść na swoim maleństwie i je zgnieść!</strong></p>



<p>(Warto przy tym pamiętać, że w porównaniu z ponadstukilową mamą pandzie noworodki są malusieńkie: ważą średnio 120 g, czyli tyle co chomik). Pandy rodzą czasem bliźnięta, ale rzadko zajmują się obydwoma potomkami. Matka wybiera silniejszego i to na nim skupia uwagę, a słabszego ignoruje (co niestety kończy się jego śmiercią). Video Player</p>



<p>Oddajmy jednak mamie pandzie sprawiedliwość: żywi się ubogim w wartości odżywcze bambusem, a więc trudno byłoby jej wyprodukować wystarczającą ilość mleka dla dwójki małych. Dlatego bardziej opłaca jej się zainwestować w jedno młode niż stracić oba. Pandy żyjące w ogrodach zoologicznych padają ofiarami sprytnego fortelu. Zaraz po tym, jak na świat przyjdą bliźniaki, ludzie zabierają samicy jedno młode. Robią to oczywiście w trosce o przetrwanie pand: mama panda myśli, że wychowuje jedynaka, a w rzeczywistości opiekunowie kilka razy w ciągu dnia podmieniają jej niedźwiadki. Dzięki temu oba maluchy dostają mleko matki i są dokarmiane przez ludzi. Przeciwną strategię do pandziej polityki jednego dziecka obierają amerykańskie niedźwiedzie czarne – baribale. Samica rodzi zwykle dwa albo trzy niedźwiadki. Kiedy na świat przychodzi jedynak, decyduje, że wychowanie jednego malucha nie jest warte zachodu i go porzuca.</p>



<h2><a>TRUPY ZAMIAST ZUPY</a></h2>



<p>A co powiecie na mamusię, która karmi dzieci zwłokami? Chrząszcze z rodziny omarlicowatych wynajdują truchła kręgowców, np. zdechłych myszy, po to, żeby złożyć w ich pobliżu jaja i zapewnić potomstwu smakowity start w życiu. Niektóre gatunki, takie jak grabarz żółtoczarny, zabezpieczają padlinę wydzielanymi przez siebie substancjami przeciwmikrobowymi, zamieniając ją w zakonserwowany posiłek. Następnie mamy grabarze same go spożywają i aby ułatwić już wyklutym larwom trawienie, karmią je zwracanym przez siebie pokarmem. Larwy muszą mieć się jednak na baczności. Te, które najbardziej nachalnie domagają się jedzenia, są surowo karane: zostają przez własną mamę zjedzone!</p>



<p>Wyjaśnieniem tego zjawiska zajęła się Clare Andrews z Uniwersytetu w Edynburgu. Andrews odkryła, że dzięki tej strategii larwy są bardziej „prawdomówne” – nękają matkę tylko wtedy, gdy są naprawdę głodne. Skoro można nakarmić potomstwo zwróconym trupem, to dlaczego nie podsunąć mu kawałeczka kupy? Decydują się na to koale, a także inne zwierzęta roślinożerne, w tym np. hipopotamy. Małe koale od urodzenia przyzwyczajają się do kloacznych zapachów, bo w odróżnieniu od większości torbaczy te nie czyszczą swoich toreb. Dzięki posiłkowi skomponowanemu z kupy własnej matki młode nabywają florę bakteryjną potrzebną im do trawienia pokarmów roślinnych.</p>



<h2><a>MATKA NA POŻARCIE</a></h2>



<p>Wiele zwierzęcych matek wykazuje się poświęceniem i skłonnością do skrajnych wyrzeczeń. Samice odkrytego zaledwie siedem lat temu gatunku marszczelca Microcaecilia dermatophaga karmią swoje młode własną skórą! (stąd ich nazwa gatunkowa: z greckiego derma to skóra, a fagia jedzenie). Mimo że ich skóra co kilka dni odrasta, marszczelcze mamy nikną w oczach i dopiero po odchowaniu potomstwa wracają do normalnych rozmiarów.</p>



<p>Ofiarność tych beznogich tropikalnych płazów blednie jednak w porównaniu z niektórymi bezkręgowcami. Zaleszczotki (malutkie pajęczaki podobne do skorpionów) z brazylijskiego gatunku Paratemnoides nidificator mieszkają i polują w koloniach liczących nawet 175 osobników. Wspólne polowania zwiększają szansę na zdobycie pokaźniejszej ofiary – pszczoły lub mrówki – i nakarmienie nią potomstwa. Kiedy jednak grupa wraca z łowów z pustymi szczypcami, mama zaleszczotkowa decyduje się na desperacki krok. Staje między potomstwem z rozwartymi szczypcami i zaczyna drgać – w ten sposób informuje dzieci, żeby ją zjadły.</p>



<p>Młode (jest ich zazwyczaj około dziesiątki) nie dają się długo prosić – otaczają ją, przybliżają swoje narządy ssące do jej stawów, gdzie szkielet zewnętrzny jest najcieńszy i dosłownie wysysają z niej soki. Zjawisko to – zwane matrifagią, czyli matkożerstwem – zapobiega wzajemnemu zjadaniu się młodych i pozwala im przeżyć.</p>



<h2><a>NIE MA JAK DOBRE PLECY</a></h2>



<p>Wśród zwierzęcych matek, które dają sobie wejść na głowę – a bardziej precyzyjnie na plecy – są samice pająków z rodziny pogońcowatych. Tarantula włoska mocuje zawierający ponad setkę dzieci kokon jajowy do własnego odwłoka. Choć dzięki temu ma nad swoim potomstwem kontrolę, to dźwiganie go w zamkniętym kokonie jest dla niej obciążeniem – musi być on bowiem stale trzymany<br>w odpowiedniej pozycji, aby milusińscy nie obijali się o podłoże. Po wykluciu się z jaj małe pajączki nie dają mamie odpocząć – od razu wsiadają na jej grzbiet i podróżują na nim aż do osiągnięcia samodzielności.</p>



<p>Grzbietorody amerykańskie wyglądem przypominające spłaszczone żaby poszły o krok dalej i jak nazwa wskazuje, rodzą grzbietem. Złożone przez samicę jaja podczas kopulacji przyklejają się do jej pleców (tatuś grzbietoród ma w tym swój udział – para wykonuje fikuśne salta i wygibasy, a „momenty” mogą trwać nawet 12 godzin!). Skóra na grzbiecie samicy nabrzmiewa, jaja zagłębiają się w ciało i po kilku dniach tworzą się specjalne kieszenie lęgowe. Plecki grzbietoroda zaczynają przypominać plaster miodu, w którym rozwija się ponad setka żabek. Po kilkunastu tygodniach od zapłodnienia przeobrażone żabki wygrzebują się z maminego grzbietu – a samica zrzuca starą skórę razem z resztkami jamek lęgowych.</p>



<h2><a>KTO PIERWSZY TEN LEPSZY</a></h2>



<p>Wychowanie dzieci to jednak nie tylko ich wykarmienie, ale również zadbanie o relacje między rodzeństwem. Przy czym kłótnie i bitwy między braćmi i siostrami to bynajmniej nie domena ludzkiego gatunku. Wśród głuptaków maskowych istnieje na nie odgórne przyzwolenie. Ptaki te składają jednorazowo dwa jaja, przy czym pierwsze pisklę wykluwa się na kilka dni przed drugim i jest od niego o wiele większe. Kiedy później silniejszy potomek znęca się nad słabszym, głuptasia mama nie interweniuje. Przy tym nie mówimy tu o niewinnych braterskich szturchańcach – u głuptaków zachodzi zjawisko zwane kainizmem: starszy pisklak zabija młodszego. Co ciekawe, nie robi tego np. z głodu – zjawisko to jest niezależne od dostępnych zasobów pokarmowych.</p>



<p>W 1999 r. biolodzy Lynn Lougheed i David Anderson przeprowadzili eksperyment: podmienili pisklęta głuptaków maskowych i mniej agresywnych głuptaków niebieskonogich. Maluchy maskowe wychowywane przez niebieskonogich rodziców były mniej agresywne. Z kolei niebieskonogie pisklaki na wychowaniu u głuptaków maskowych częściej zabijały się wzajemnie. Co więcej, dorosłe głuptaki maskowe czasem same biorą udział w uśmierceniu młodszego potomka – w końcu starszy „sprawdza się w boju”, jest wyraźnie silniejszy, więc ma większe szanse na przeżycie. Słabszy pisklak, którego przeżycie stoi pod znakiem zapytania, jest dla rodziny obciążeniem i do niczego nie jest jej potrzebny.</p>



<h2><a>DWA RAZY WIĘCEJ MAMY</a></h2>



<p>Bycie samotną matką w warunkach arktycznych to nie lada wyzwanie. Niedźwiedzica polarna na ogół rodzi bliźniaki, z których każde waży nieco ponad pół kilograma. Co ciekawe, poród następuje podczas hibernacji, a więc samica często go po prostu przesypia. Aby się jednak do niego i do tego co po nim przygotować, niedźwiedzice polarne muszą podwoić masę ciała, czyli przytyć o ponad 200 kg. Jest to konieczne, ponieważ przez kilka miesięcy po porodzie są do tego stopnia pochłonięte opieką nad młodymi i karmieniem ich wysokokalorycznym mlekiem, że same nie jedzą nic i nie wyściubiają nawet nosa z nory.</p>



<p>Wiosną chuda jak szczapa niedźwiedzica wraz ze swoimi dorodnymi piętnastokilogramowymi niedźwiadkami wygrzebuje się z zimowego legowiska i znów zaczyna polować. Nie tylko dla siebie – niedźwiadki zostają przy niej przez ponad dwa lata. Chociaż jak na świat zwierząt może się to wydawać bardzo długo, to nic w porównaniu z „urlopem macierzyńskim” mamy orangutanicy. Jej małe nie oddalają się od niej na więcej niż dwa metry przez pierwsze osiem lat swojego życia.</p>



<h2><a>RAZ A DOBRZE</a></h2>



<p>Powyższe trudności bledną wobec poświęcenia, do jakiego zdolna jest ośmiornica olbrzymia. Jest to gatunek semelparyczny, czyli taki, który rozmnaża się tylko raz w życiu. Ośmiornica składa nawet kilkaset tysięcy jaj i przez pół roku, aż do wyklucia młodych, nie opuszcza ich ani na krok, nawet po to, żeby coś zjeść. Poświęca się swojemu potomstwu całkowicie – chroni jaja przed drapieżnikami, czyści je z alg, wachluje je, żeby zapewnić dostateczny przepływ tlenu, a po wylęgnięciu się potomstwa – umiera. Kalifornijscy naukowcy Bruce Robison, Brad Seibel i Jeffrey Drazen opisali przypadek ośmiorniczej mamy z gatunku Graneledone boreopacifica, którą zaobserwowali w 2007 r. na głębokości 1400 metrów. Podczas pierwszego spotkania naukowcy zauważyli, że samica dopiero co złożyła ok. 150 jaj (ten gatunek nie jest tak płodny jak ośmiornice olbrzymie). </p>



<p>Podczas kolejnych 18 wizyt, które naukowcy jej złożyli – wciąż tkwiła w tym samym miejscu. Warowała przy swoich jajach ponad cztery i pół roku! Podczas tego rekordowo długiego wylęgu najprawdopodobniej pościła: kamery zarejestrowały jej zainteresowanie krabami i krewetkami (smacznym kąskiem dla głodnej ośmiornicy) tylko w kontekście odganiania ich od swoich cennych jajeczek. Taka mama mięczakiem jest tylko z nazwy!</p>
]]></content:encoded>
					
		
		
			</item>
		<item>
		<title>Pełna inwigilacja. Jak technologia zmieniła badania nad zwyczajami zwierząt</title>
		<link>/2020/05/08/pelna-inwigilacja-jak-technologia-zmienila-badania-nad-zwyczajami-zwierzat/</link>
		
		<dc:creator><![CDATA[blu]]></dc:creator>
		<pubDate>Fri, 08 May 2020 21:21:00 +0000</pubDate>
				<category><![CDATA[O zwierzętach]]></category>
		<category><![CDATA[Po polsku]]></category>
		<category><![CDATA[Video]]></category>
		<guid isPermaLink="false">/?p=2849</guid>

					<description><![CDATA[Czy zwierzaki strzelają selfiaki? Co mają wspólnego wyjce z dronami? Czemu robi się zdjęcia pingwinim brzuszkom? I ile można zapłacić za rachunek telefoniczny orła stepowego? Na te wszystkie pytania odpowie dr Joanna Bagniewska w swoim wykładzie dotyczącym wykorzystania technologii w badaniach zachowań i ekologii zwierząt. Mój wykład dla Centrum Kopernika...]]></description>
										<content:encoded><![CDATA[
<p>Czy zwierzaki strzelają selfiaki? Co mają wspólnego wyjce z dronami? Czemu robi się zdjęcia pingwinim brzuszkom? I ile można zapłacić za rachunek telefoniczny orła stepowego? Na te wszystkie pytania odpowie dr Joanna Bagniewska w swoim wykładzie dotyczącym wykorzystania technologii w badaniach zachowań i ekologii zwierząt.<br><br>Mój wykład dla Centrum Kopernika Badań Interdyscyplinarnych.</p>



<figure class="wp-block-embed is-type-rich is-provider-embed-handler wp-block-embed-embed-handler wp-embed-aspect-16-9 wp-has-aspect-ratio"><div class="wp-block-embed__wrapper">
<iframe loading="lazy" title="Pełna inwigilacja. Jak technologia zmieniła badania nad zwyczajami zwierząt, Joanna Bagniewska" width="790" height="444" src="https://www.youtube.com/embed/FfVe30pAg4M?feature=oembed" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen></iframe>
</div></figure>
]]></content:encoded>
					
		
		
			</item>
		<item>
		<title>Skąd wiemy gdzie mieszka dane zwierzę?</title>
		<link>/2020/03/18/skad-wiemy-gdzie-mieszka-dane-zwierze/</link>
		
		<dc:creator><![CDATA[blu]]></dc:creator>
		<pubDate>Wed, 18 Mar 2020 22:37:00 +0000</pubDate>
				<category><![CDATA[Po polsku]]></category>
		<category><![CDATA[Video]]></category>
		<guid isPermaLink="false">/?p=2854</guid>

					<description><![CDATA[Lekcja dla Projektu ALPHA z Radkiem Brzózką: jak zrobić tunel dla jeży?]]></description>
										<content:encoded><![CDATA[
<p>Lekcja dla Projektu ALPHA z Radkiem Brzózką: jak zrobić tunel dla jeży?  </p>



<p></p>



<figure class="wp-block-embed is-type-rich is-provider-embed-handler wp-block-embed-embed-handler wp-embed-aspect-16-9 wp-has-aspect-ratio"><div class="wp-block-embed__wrapper">
<iframe loading="lazy" title="Skąd wiemy gdzie mieszka dane zwierzę? dr Joanna Bagniewska" width="790" height="444" src="https://www.youtube.com/embed/FlateIG5ksg?feature=oembed" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen></iframe>
</div></figure>
]]></content:encoded>
					
		
		
			</item>
		<item>
		<title>Jądra chomików, zwyczaje wombatów i &#8220;oswajanie&#8221; naukowców. Joanna Bagniewska to zoolog orkiestra</title>
		<link>/2019/10/07/jadra-chomikow-zwyczaje-wombatow-i-oswajanie-naukowcow-joanna-bagniewska-to-zoolog-orkiestra/</link>
		
		<dc:creator><![CDATA[blu]]></dc:creator>
		<pubDate>Mon, 07 Oct 2019 20:59:00 +0000</pubDate>
				<category><![CDATA[O mojej pracy]]></category>
		<category><![CDATA[O popularyzacji nauki]]></category>
		<category><![CDATA[O społeczeństwie]]></category>
		<category><![CDATA[Po polsku]]></category>
		<guid isPermaLink="false">/?p=2839</guid>

					<description><![CDATA[Tekst Jakuba Jakubowskiego w Gazecie Wyborczej, cykl &#8220;Młoda Polska&#8221; Lubię pracować nie tylko ze zwierzętami &#8211; również z ludźmi, i nie dam się zamknąć w laboratorium &#8211; mówi. W Australii badała wombaty, kangury i walabie. W RPA &#8211; szakale i lisy. Z werwą opowiada o pszczołach, które wykrywają narkotyki, i...]]></description>
										<content:encoded><![CDATA[
<p>Tekst Jakuba Jakubowskiego w Gazecie Wyborczej, cykl &#8220;Młoda Polska&#8221; </p>



<p><strong>Lubię pracować nie tylko ze zwierzętami &#8211; również z ludźmi, i nie dam się zamknąć w laboratorium &#8211; mówi. W Australii badała wombaty, kangury i walabie. W RPA &#8211; szakale i lisy. Z werwą opowiada o pszczołach, które wykrywają narkotyki, i wielkoszczurach gambijskich &#8211; one z kolei ujawniają położenie min i&#8230; gruźlicę w jej wczesnym stadium.</strong></p>



<p>Cykl &#8220;Młoda Polska&#8221; poświęcony jest Polkom i Polakom, których podziwiamy i którym kibicujemy. Kolejne sylwetki publikujemy w każdy wtorek.</p>



<p><strong>IMIĘ:</strong></p>



<p>Joanna</p>



<p><strong>NAZWISKO:</strong></p>



<p>Bagniewska</p>



<p>W<strong>IEK:</strong></p>



<p>34 lata</p>



<p>ZA<strong>WÓD:</strong></p>



<p>zoolog, wykładowca zoologii w Reading University, popularyzator nauki w Oxford University.</p>



<p><strong>OSIĄGNIĘCIA:</strong></p>



<p>wygrana w konkursie FameLab Poland, wyróżnienie i nagroda laureatów poprzednich edycji konkursu w międzynarodowym finale FameLab. Wygrana w konkursie &#8220;I&#8217;m a Scientist, get me out of here!&#8221;. Stypendystka Biotechnology and Biological Sciences Research Council. Człowiek Roku &#8220;Tygodnika Polskiego&#8221;, najstarszego polskiego pisma na Wyspach Brytyjskich. Laureatka plebiscytu #POLKA100 Ambasady RP w Londynie.</p>



<p>&#8220;Czy wiecie, że melatonina, czyli hormon snu, odpowiedzialna jest za kurczenie się jąder u chomików? Melatonina występuje też w dużej ilości u człowieka, łatwo więc wysnuć wniosek, że jądra mężczyzn są zagrożone. Okazuje się jednak, że męska populacja tego świata może spać spokojnie, a wniosek z tego taki, że do badań na zwierzętach powinniśmy podchodzić bardzo ostrożnie&#8221; &#8211; przekonywała Joanna Bagniewska podczas prezentacji w finale FameLab, konkursu dla naukowców, którzy potrafią opowiadać o nauce w sposób niebanalny i zrozumiały dla ogółu.</p>



<p>Potem był światowy finał &#8211; Joanna zachwyciła jurorów tematem pszczół tresowanych pod kątem wykrywania narkotyków i materiałów wybuchowych. Kluczowy jest zmysł powonienia tych owadów, silniejszy niż u psów. W dodatku pszczoły można szybko nauczyć reagowania na woń zakazanych substancji &#8211; wyczuwając je, owady wysuwają języki. Ale nie tylko psy i pszczoły wykorzystywane są w ten sposób.&nbsp;</p>



<p>&#8211; Firma z Izraela zaprojektowała lotniskowy skaner, w którym myszy ujawniały nielegalne substancje. Z kolei belgijska firma wykorzystuje wielkoszczury gambijskie do wykrywania min w takich krajach jak Mozambik, Kongo, Kambodża i Tanzania. Wielkoszczury szybko się uczą, mają świetny węch, poza tym są lekkie &#8211; jeśli wbiegną na minę, nie powodują wybuchu &#8211; opowiada Joanna. &#8211; Oprócz rozminowywania wielkoszczury zajmują się również wykrywaniem gruźlicy. Plwocina chorych w początkowych stadiach pachnie inaczej niż u zdrowych ludzi. Szczury potrafią te zapachy odróżnić i wskazać próbki należące do chorych. Diagnostyka mało apetyczna, ale skuteczna.</p>



<p>Sukces w konkursie FameLab okazał się dla polskiej zoolog trampoliną do kariery. Ale fundamenty pod nią zaczęła budować dużo wcześniej.</p>



<figure class="wp-block-image"><img src="https://bi.im-g.pl/im/38/18/18/z25265464IDR.jpg" alt=""/><figcaption>Joanna w wieku sześciu lat (fot: archiwum prywatne)</figcaption></figure>



<p></p>



<h4>&#8220;Hau, hau&#8221; i &#8220;wong, wong&#8221;</h4>



<p>Zaradności i obowiązkowości Joanna musiała nauczyć się szybko, m.in. dlatego, że od dziecka mieszkała za granicą. Tata, inżynier budowy okrętów, nie wyobrażał sobie wyjazdu na kontrakt bez rodziny i dlatego już w wieku sześciu lat Joanna przeprowadziła się na dziewięć miesięcy do Włoch. Spędziła też rok w Bangkoku, by na następne trzy lata przenieść się do Szanghaju.&nbsp;</p>



<p>&#8211; Przeprowadzki pomogły córce przełamać nieśmiałość &#8211; twierdzi Ksenia Bagniewska, mama Joanny. &#8211; Mimo że nie była to dla dziecka łatwa sytuacja, ominęły nas bunty i problemy wychowawcze. Może dlatego, że zawsze w rodzinie byliśmy dla siebie przyjaciółmi. Zero stosowania kar czy zakazów wobec dzieci. Nie było potrzeby. Przyjaciele nie karzą, tylko się wspierają, do tego są wobec siebie lojalni. Międzynarodowe szkoły nauczyły Asię i jej brata otwartości i tolerancji &#8211; mają przyjaciół z całego świata, różnych wyznań i kolorów skóry. Idąc za ciosem, wybrali uniwersytety zagraniczne i od 18. roku życia byli poza domem, utrzymując się prawie samodzielnie, głównie ze stypendiów naukowych, począwszy od licencjatów po doktoraty.</p>



<p>A skąd u Joanny zainteresowanie zwierzętami? W rodzinie były zawsze, miały status domowników, i to dość rozpuszczonych. Bywało, że babcia Joasi spała z dwoma jamnikami i kotem, a jeszcze do łóżka wpychał się przygarnięty jeż.&nbsp;</p>



<figure class="wp-block-image"><img src="https://bi.im-g.pl/im/35/18/18/z25265461IDR.jpg" alt=""/><figcaption>W rodzinie Joanny zawsze były zwierzęta (fot: archiwum prywatne)</figcaption></figure>



<p></p>



<p>&#8211; Zawsze interesowały mnie zwierzęta, lalki wcale, choć pamiętam, że w pewnym momencie wielką moją pasją, odziedziczoną po mamie architektce, było projektowanie, budowanie i wyposażanie miniaturowych domków. Byłam głodna wiedzy i bardzo aktywna &#8211; balet, szachy, jazda konna, pianino, gitara, chór, łyżwy, pływanie &#8211; wspomina Joanna Bagniewska. &#8211; Udzielałam się też jako wolontariuszka w schronisku dla zwierząt. Świat zwierząt potrafił mnie wciągnąć bez reszty, od dziecka siedziałam z nosem w książkach, atlasach i encyklopediach.</p>



<p>Pierwszy sukces, po którym uwierzyła, że może w życiu wiele osiągnąć, odniosła jeszcze w szkole podstawowej w Szanghaju, wygrywając konkurs krasomówczy. Po chińsku i angielsku opowiadała, jak w różnych językach &#8220;mówią&#8221; psy, koty i koguty. &#8211; jak to jest, że po polsku pies mówi &#8220;hau, hau&#8221;, a po chińsku &#8220;wong, wong&#8221;?</p>



<p>Zagadki i ciekawostki do dziś są narzędziem, dzięki któremu Joanna Bagniewska popularyzuje naukę. &#8211; Żeby trafić do nieprofesjonalnego odbiorcy, informacje powinny być nie tylko przystępnie, ale i atrakcyjnie podane, przy tym wychodzić od naukowych autorytetów. Dlatego walczę o prosty, jasny, zrozumiały język naukowców &#8211; mówi.</p>



<h4>Wombaty i inne stworzenia</h4>



<p>Po zdaniu matury międzynarodowej w jednym z najlepszych liceów w Polsce, gdyńskiej &#8220;Trójce&#8221;, wybrała studia biologiczne na Jacobs University w niemieckiej Bremie. Szybko dostała stypendium naukowe i wyjechała na kilkutygodniowy intensywny kurs poświęcony zachowaniom ssaków. To był początek wielkiej przygody. Po kursie zarekomendowano ją na praktyki do Parku Narodowego Kościuszki w Alpach Australijskich. Tam badała wpływ rozmieszczenia sieci dróg na populacje wombatów, kangurów i walabii.&nbsp;</p>



<p>&#8211; Po kilku miesiącach w australijskim buszu nie miałam serca i ochoty na powrót do laboratorium &#8211; znów wzięłam sprawę w swoje ręce i wyjechałam na wymianę semestralną do Teksasu, na Rice University w Houston. Tam miałam okazję pracować zarówno w terenie, jak i w ogrodzie zoologicznym. Po doświadczeniach amerykańsko-australijskich stwierdziłam, że zoologia to jest to. Ale wiedziałam też, że lubię pracować nie tylko ze zwierzętami &#8211; również z ludźmi, i że nie dam się zamknąć w laboratorium &#8211; mówi Joanna Bagniewska.</p>



<p>Studia magisterskie kontynuowała na Wydziale Zoologii Uniwersytetu Oksfordzkiego, gdzie przyznano jej stypendium Biotechnology and Biological Sciences Research Council. Polska zoolożka dostała też grant Londyńskiego Towarzystwa Zoologicznego na badania liczebności szakali i lisów w Republice Południowej Afryki. Metoda badania polega na tropieniu zwierząt na polnych drogach przy pomocy wabika o zapachu zgniłego jajka. Dzięki obliczeniom częstotliwości tropów można określić liczebność drapieżników na danym obszarze i porównać ją z innymi.&nbsp;A grant wręczały jej Camilla i Phyllida Barlow, córki Erasmusa Darwina Barlowa, współzałożyciela LTZ i praprawnuczki Karola Darwina.</p>



<figure class="wp-block-image"><img src="https://bi.im-g.pl/im/b4/18/18/z25265332IDR.jpg" alt=""/><figcaption>Joanna Bagniewska badała wombaty, kangury i walabie (fot: JJ Harrison/ Wikimedia Commons CC BY-SA 3.0)</figcaption></figure>



<p></p>



<p>To otworzyło jej wiele drzwi. Przy podejmowaniu decyzji o doktoracie do wyboru miała uniwersytety w Cambridge i Oksfordzie. Wybrała ten drugi i prestiżową grupę badawczą Wildlife Conservation Research Unit, gdzie miała możliwość współpracy z najwybitniejszymi badaczami zwierząt na świecie. Jej doktorat dotyczył biotelemetrii, czyli dyskretnego podglądactwa prywatnego życia dzikich zwierząt. Badała m.in. zachowanie norek amerykańskich, które zadomowiły się w Wielkiej Brytanii w latach 50. ubiegłego wieku, po tym jak uciekły z ferm. Norki to gatunek inwazyjny, a przy okazji bardzo wszechstronny drapieżnik &#8211; wspinają się na drzewa jak koty, polują na lądzie jak lisy i pływają niemal tak dobrze jak wydry. Są niezwykle żarłoczne, żywią się ptakami, płazami, ssakami, rybami, a nawet bezkręgowcami. Stanowią spore zagrożenie dla rodzimej fauny, zwłaszcza dla ptaków ziemnowodnych.&nbsp;</p>



<p>&#8211; Badałam ich zachowanie w wodzie przy pomocy rejestratorów danych. Wiemy dzięki temu więcej o ich możliwościach adaptacyjnych, różnicach między płciami i o tym, co robią o różnych porach roku, a nawet dnia. Ta wiedza jest pomocna przy opracowywaniu planów kontroli tego gatunku &#8211; mówi Joanna Bagniewska. Kontrola gatunków inwazyjnych jest bardzo ważna. Europejska Agencja Środowiska szacuje, że powodują one straty, które kosztują europejską gospodarkę kilkanaście miliardów euro rocznie, destabilizują też ekosystem, zaburzając jego bioróżnorodność, a także &#8211; czego dowodzą tegoroczne badania University College London &#8211; odpowiadają za aż 33 proc. wyginięć innych gatunków zwierząt.</p>



<h4>Naukowiec i reszta świata</h4>



<p>Dziś życie Joanny Bagniewskiej płynie między Uniwersytetem w Reading a Uniwersytetem w Oksfordzie. W tym pierwszym pracuje dwa dni w tygodniu. Przez pozostałe trzy dni jest popularyzatorką nauki w drugim. W Reading zajmuje się głównie dydaktyką: uczy zachowania zwierząt, bioróżnorodności, ekologii, ochrony gatunków, wpływu chorób odzwierzęcych na bioróżnorodność. Zabiera swoich studentów w teren &#8211; do RPA, Szwecji, Islandii, niedawno także jej studenci prowadzili badania wilków w Beskidach. Najwięcej satysfakcji przynosi jej jednak popularyzacja nauki. Joanna odnosi w tej dziedzinie spektakularne sukcesy, jest światowym ekspertem i autorytetem często zapraszanym na największe konferencje, jak TEDx czy panele przygotowywane zarówno przez organizacje pozarządowe, jak i rządy różnych krajów. O problemach nauki rozmawiała m.in. z Theresą May, Borisem Johnsonem i Davidem Davisem, współpracuje także z British Council. A brytyjscy licealiści wybrali ją na najpopularniejszego naukowca w konkursie &#8220;I&#8217;m a Scientist, get me out of here!&#8221;.</p>



<p>Joanna prowadzi też warsztaty popularyzacyjne dla naukowców w różnych krajach. Jako laureatka FameLab szkoli kolejnych mówców do udziału w tym konkursie. Angażuje się też w &#8220;Science: Polish Perspectives&#8221; &#8211; konferencję dla polskich naukowców pracujących za granicą. Regularnie gości w polskich i światowych mediach. I jest zdania, że naukowcy powinni dzielić się swoimi odkryciami z jak największym gronem odbiorców. &#8211; Temat popularyzacji nauki, jasnego, zrozumiałego przekazu jest, niestety, zaniedbany, a jego rola jest nie do przecenienia. Ludzie w większości są mało zainteresowani nauką &#8211; bo nudna i niezrozumiała. I często wydają pochopne sądy na podstawie niesprawdzonych, wręcz plotkarskich informacji. Stąd potem nieporozumienia, na przykład dotyczące szczepionek, rozmaitych terapii, diet, ekologii, ochrony gatunków itd. &#8211; mówi Joanna Bagniewska.</p>



<p>Jak mówić do ludzi o skomplikowanych aspektach nauki, żeby chcieli słuchać i zrozumieli? Trzeba dostosować język komunikacji do preferencji odbiorcy. Joanna zaczęła brać udział w przedsięwzięciach popularyzujących naukę, takich jak naukowo-teatralne Science Slam. Wraz z przyjaciółmi wprowadziła do Polski komediowe stand-upy naukowe. Uczestniczy w wykładach dla przechodniów w ramach <a href="http://soapboxscience.org/">Soapbox Science</a> &nbsp;i &#8220;Dowiedz się na Placu Defilad&#8221;.</p>



<p>&#8211; Jestem przekonany, że Joanna odegra bardzo ważną rolę w zażegnaniu obecnego kryzysu zaufania do autorytetów, a do naukowców w szczególności &#8211; mówi Krzysztof Bar, jej przyjaciel. &#8211; W dzisiejszym świecie musimy sobie radzić z wieloma problemami, u podłoża których leży niezrozumienie podstawowych zagadnień ze świata nauki, np. kryzys klimatyczny czy ruch antyszczepionkowy. Joanna ma wyjątkową szansę dotarcia do grup, których inni nie są w stanie przekonać, również do młodego pokolenia, które dopiero wyrabia sobie poglądy na rzeczywistość.</p>



<p>Podobne spostrzeżenia ma mama Joanny. &#8211; Zoologia jest jej miłością &#8211; mówi o córce Ksenia Bagniewska. &#8211; Ale tym, co ją w nauce najbardziej pasjonuje, jest znalezienie wspólnego języka między naukowcami i resztą świata. Takiej komunikacji brakuje. Trudno jest mówić prosto, zrozumiale i atrakcyjnie na naukowe tematy, a ludzie gładko łykają pseudonaukowy bełkot. Nauka nie powinna być tylko dla wybranych. Joanna stara się to zmienić.</p>



<h4>Nie usiedzi</h4>



<p>Jest jeszcze jedna rzecz, na którą Joanna Bagniewska stara się wpłynąć. To postrzeganie Polaków na Wyspach. Mocno zaangażowała się w działalność polonijną, była prezydentką Oxford University Polish Society, organizowała konferencje, szkolenia, zjazdy, bierze udział w pracach Kongresu Obywatelskiego i Szkoły Liderów. Założyła też Federację Polskich Stowarzyszeń Studenckich, zrzeszającą kilkadziesiąt polskich organizacji studenckich na Wyspach Brytyjskich. I skutecznie &nbsp;lobbowała w oksfordzkim urzędzie miasta na rzecz partnerstwa z miastem Wrocław.&nbsp;</p>



<p>Joanna uważa też, że, niezależnie od narodowości, kobiety w nauce spotykają się z innymi, często większymi wyzwaniami niż mężczyźni. Dlatego angażuje się w programy mentoringowe, np. Lean in STEM, otaczając opieką i doradztwem utalentowane Polki na początku kariery naukowej. Za działalność na rzecz kobiet otrzymała w Gdańsku tytuł Lady Soroptimist International, największej kobiecej organizacji świata.</p>



<p>Nie potrafi usiedzieć w miejscu, jest pełna energii i aż dziw bierze, że na wszystko znajduje czas. Jest przewodniczką po Oksfordzie, a historia tego miasta to jej kolejna pasja. Przez wiele lat reprezentowała też oksfordzką uczelnię w turniejach tańca towarzyskiego, niedawno zaczęła uprawiać boks. Od ponad dwóch lat godzi pasje i naukowe obowiązki z wychowywaniem dziecka. Zdaje sobie też sprawę, że samą nauką nie da się zmienić świata na lepsze, nie wyklucza zatem zaangażowania w politykę. Kluczem do wszystkiego jest, jak twierdzi, dobra organizacja. </p>



<p></p>



<p><em>Jakub Jakubowski. Dziennikarz, w latach 2009-2019 twórca i redaktor naczelny miesięcznika &#8220;Prestiż &#8211; magazyn trójmiejski&#8221;, uznanego przez magazyn &#8220;Press&#8221; za najlepsze regionalne czasopismo w Polsce. Pracował również dla Radia Gdańsk, portalu trójmiasto.pl, był redaktorem naczelnym magazynu &#8220;Wiecznie Młodzi&#8221;, publikował w &#8220;Dzienniku Bałtyckim&#8221;, &#8220;Przeglądzie Sportowym&#8221;, &#8220;Playboyu&#8221; i wielu innych. Zajmuje się także produkcją telewizyjną i filmową. Przez 12 lat wykładał dziennikarstwo prasowe i dziennikarstwo telewizyjne w Wyższej Szkole Komunikacji Społecznej. Fan zaangażowanego dziennikarstwa, dobrego reportażu i ciekawego wywiadu. Miłośnik żeglarstwa, roweru, muzyki, po godzinach DJ w legendarnym klubie Spatif w Sopocie.</em></p>
]]></content:encoded>
					
		
		
			</item>
		<item>
		<title>Nie tylko ludzkie dzieci chodzą do przedszkola. U zwierząt nazywa się to &#8220;alloparenting&#8221;</title>
		<link>/2019/06/17/nie-tylko-ludzkie-dzieci-chodza-do-przedszkola-u-zwierzat-nazywa-sie-to-alloparenting/</link>
		
		<dc:creator><![CDATA[blu]]></dc:creator>
		<pubDate>Mon, 17 Jun 2019 13:04:00 +0000</pubDate>
				<category><![CDATA[Moje teksty]]></category>
		<category><![CDATA[O zwierzętach]]></category>
		<category><![CDATA[Po polsku]]></category>
		<guid isPermaLink="false">/?p=2819</guid>

					<description><![CDATA[Ja popilnuję twoich dzieci, a ty moich – takie wzajemne umowy ułatwiają przeżycie nie tylko wiecznie zapracowanym ludziom. Identyczną strategię stosują niektóre zwierzęta. Afrykańskie przysłowie mówi, że do wychowania jednego dziecka potrzeba całej wioski. Ale jeżeli myślicie, że z jednym dzieckiem jest dużo zachodu, wyobraźcie sobie, że rodzi się wam...]]></description>
										<content:encoded><![CDATA[
<p><strong>Ja popilnuję twoich dzieci, a ty moich – takie wzajemne umowy ułatwiają przeżycie nie tylko wiecznie zapracowanym ludziom. Identyczną strategię stosują niektóre zwierzęta<a href="https://www.focus.pl/galeria/nie-tylko-ludzkie-dzieci-chodza-do-przedszkola-u-zwierzat-nazywa-sie-to-alloparenting/nie-tylko-ludzkie-dzieci-chodza-do-przedszkola-u-zwierzat-nazywa-sie-to-alloparenting"></a>.</strong></p>



<p>Afrykańskie przysłowie mówi, że do wychowania jednego dziecka potrzeba całej wioski. Ale jeżeli myślicie, że z jednym dzieckiem jest dużo zachodu, wyobraźcie sobie, że rodzi się wam piętnastka, jak u jeżopodobnych tenreków. Albo równe 90 – jak u krokodyli nilowych. Albo, jak u koników morskich, 2000. Jak tę czeredę ogarnąć? Świat zwierząt oferuje cztery opcje wychowawcze. Pierwsza to pozostawienie potomstwa samemu sobie – w nadziei, że przynajmniej<br>część młodych przetrwa bez pomocy. Tę postawę na ogół przyjmują gatunki, które produkują potomstwo w ilościach wręcz hurtowych, po kilka tysięcy sztuk naraz – wiele owadów, ryb czy płazów. Z reprodukcyjnego punktu widzenia stawiają na ilość, nie na jakość.</p>



<p>Druga opcja, stosowana przez ok. 90 proc. gatunków ptaków, to opieka obojga rodziców. Wspólnie karmią, bronią i ogrzewają młode; zaangażowanie dwojga opiekunów zapewnia pisklakom większe szanse przetrwania. Trzecia opcja to samotne rodzicielstwo – u większości ssaków młodymi zajmuje się mlekodajna mama. Najbardziej nadopiekuńcze są orangutanice, które nie puszczają swoich dzieci dalej niż metr od siebie przez pierwszych osiem lat ich życia! Zdarzają się również samotni ojcowie, na przykład u długoszponów (ptaki) i tropikalnych kosarzy (pajęczaki).</p>



<p>Czwartą opcją jest oddanie młodzieży pod opiekę nianiek. Zwierzęce żłobki nie są rzadkością, spotkać je można u małp, waleni czy niektórych ryb. Występują w różnych formach.</p>



<h2>WSZYSTKIE DZIECI NASZE SĄ</h2>



<p>Oddelegowanie dziecka pod cudzą opiekę nazywane jest przez biologów alloparentingiem – z greckiego „allo” (inny) i łacińskiego „parens” (rodzic). „Inny rodzic” nie zawsze staje się opiekunem z własnej woli – na przykład kukułka, podrzucając swoje jajka innym ptakom, wrabia je w allorodzicielstwo. Mimo to niańczenie cudzego potomstwa nie musi sprowadzać się do pasożytniczej relacji; wiele zwierząt decyduje się na ten układ ze względu na obopólne korzyści. Wspólne żłobki często działają na zasadzie wzajemnej współpracy: ja popilnuję twoich dzieci, ty moich. Ta „umowa” zawierana jest między kilkoma matkami (bądź parami rodzicielskimi) niespokrewnionymi ze sobą. Ich wzajemny altruizm polega na ufaniu, że gdy znajdą się w sytuacji podbramkowej, sąsiad odda podobną przysługę.</p>



<p>Przykładem wspólnej opieki nad młodymi są żłobki reniferów, w których samice karmią własnym mlekiem potomstwo innych reniferzyc. Nietoperze-wampiry też dbają o wszystkie dzieci w grupie – młode nietoperzątko może liczyć na apetyczny przysmak w postaci zwróconej krwi oferowany przez niespokrewnionych członków stada. Wśród guźców trafiają się mamki – lochy, które straciły własne potomstwo, karmią i dbają o inne warchlaki w stadzie. Małpie przedszkola funkcjonują też u makaków, langurów i koczkodanów tumbili. Małe koczkodany wychowywane są przez całą wioskę! A właściwie całe stado – chociaż prym<br>w matkowaniu wiodą najmłodsze samice. Małpiątko kilka dni po porodzie przedstawiane jest wszystkim w grupie; dzieci wzbudzają duże zainteresowanie. Małe makaki berberyjskie mogą być godzinami noszone i niańczone przez niespokrewnione samce.</p>



<p>Morskie żłobki prowadzą delfiny butlonose i kaszaloty. Młode kaszaloty nie potrafią nurkować wystarczająco głęboko, by zdobywać pokarm razem z dorosłymi, a zostawienie dzieci bez opieki przy powierzchni łączy się z ryzykiem ataku orki bądź rekina. Dorosłe kaszaloty opiekują się więc młodymi na zmianę, żeby ich matki miały możliwość posilenia się w głębszych wodach. W jeziorze Malawi kilka gatunków pielęgnic zabiera swój narybek do „integracyjnego przedszkola”, gdzie pływają młode sumy kampango. Nie dość, że przy dużym sumie mniejsze pielęgnice czują się bezpiecznie, to sumy pozwalają młodym pielęgnicom żywić<br>się swoim łuszczącym się naskórkiem. W zamian za te przywileje narybek sumów zajmuje najkorzystniejszą pozycję w grupie. </p>



<h2>NIAŃCZENIE JAKO NAUKA RODZICIELSTWA</h2>



<p>Oprócz altruizmu odwzajemnionego mamy też inną formę allorodzicielstwa, opartą na altruizmie krewniaczym. To przypadki, w których do wychowywania najmłodszych oddelegowani są członkowie rodziny – zwykle bezdzietne starsze rodzeństwo, ciotki i wujowie. Jaki mają w tym interes? W końcu opieka nad młodymi pochłania dużo energii, którą można by zainwestować w polowanie, zdobycie terytorium czy choćby we własne potomstwo. Wytłumaczenie znalazł William Donald Hamilton, brytyjski biolog ewolucyjny – uznał, że osobniki niańczące dzieci krewniaków inwestują w swoje geny, chociaż nie w bezpośredni sposób. Z naszym potomstwem mamy połowę wspólnych genów (drugą połowę dostarcza partner). Z rodzeństwem również dzielimy średnio połowę genów. Z siostrzeńcami i wnukami – jedną czwartą. Z kuzynami – jedną ósmą. Zatem, z ewolucyjnego punktu widzenia, zapewnienie przetrwania dwóm siostrzeńcom (dwa razy po ćwierci wspólnych genów) równa się posiadaniu własnego dziecka. W myśl tej zasady brytyjski biolog John B. S. Haldane zapytany, czy oddałby życie za brata, odpowiedział: za dwóch braci lub ośmiu kuzynów.</p>



<p>Tyle teorii – a w praktyce altruizm krewniaczy i związane z nim wsparcie przy wychowywaniu młodych można zaobserwować wśród ssaków drapieżnych, na przykład lisów polarnych, wilków etiopskich i surykatek, a także niektórych gryzoni, ptaków i owadów. Wilczyce etiopskie karmią spokrewnione młode – mleko pojawia się nawet u samic, które nie miały dotąd własnego potomstwa. Wszyscy członkowie stada pomagają bronić szczenięta i przynoszą im pożywienie.<br>Surykatki łączą swoje przedszkola ze szkołą.</p>



<p>W 2006 r. Alex Thornton i Katherine McAuliffe z Uniwersytetu Cambridge odkryli, że surykatcze niańki uczą młode polowania. Lekcje odbywają się w trzech etapach: najpierw maluchy dostają do zabawy martwego skorpiona. Kiedy przyzwyczają się do obcowania z nim, opiekunowie przynoszą skorpiona żywego,<br>ale zabezpieczonego, z oderwanym żądlącym ogonem. Małe surykatki mogą wtedy spróbować sił w swoim pierwszym prawdziwym polowaniu pod okiem dorosłych. Jeśli pójdzie im dobrze, nauczyciele przynoszą im jadowite skorpiony i nadzorują przebieg łowów.</p>



<p>Skrzydlate niańki nie są aż tak częstym zjawiskiem – tylko około osiem procent ptaków angażuje się w tzw. gniazdowanie kooperatywne. Jednak u niektórych gatunków, np. dzioborogów kafryjskich, ta strategia jest absolutnie niezbędna. Dbanie o cudze pisklęta to wdrażanie do przyszłego rodzicielstwa, a doświadczenia z dzioborogami w niewoli pokazały, że ptaki bez przynajmniej sześcioletniego „stażu” opiekuńczego nie były w stanie samodzielnie wychować potomstwa.</p>



<p>Dzioborogi dożywają do siedemdziesiątki, dlatego odbycie praktyk w żłobku jest prawdziwą inwestycją w przyszłość.</p>



<h2>SIOSTRY ZAMIAST DZIECI</h2>



<p>O alloparentingu pierwszy pisał w 1975 r. Edward O. Wilson, zoolog zajmujący się życiem społecznym mrówek. To właśnie u jego ukochanych owadów niańczenie młodych przybiera formę ekstremalną. Jeśli przyjrzymy się dokładniej strukturze społecznej mrówek, zauważymy, że jaja składa wyłącznie królowa, a jej potomstwem zajmują się mrówki robotnice. One same nie rozmnażają się, poświęcając czas i energię na opiekę nad siostrami.</p>



<p>Dostrzeżemy również inne ciekawe zjawisko: każdy mrówczy samiec jest półsierotą – samce mrówek po prostu nie mają ojców! Dzieje się tak, ponieważ u mrówek (a także u pszczół, niektórych pluskwiaków i chrząszczy) samce wylęgają się z niezapłodnionych jaj. </p>



<p>Otrzymują zatem materiał genetyczny wyłącznie od matki królowej, jedynej samicy składającej jaja w mrowisku. Tymczasem geny robotnic pochodzą w połowie od matki, a w połowie od ojca. Jeśli zatem królową zaplemni jeden samiec, to, w odróżnieniu od zwykłego rodzeństwa, ich córki będą miały średnio nie 50, a 75 proc. wspólnego materiału genetycznego! Mrówcze siostry są bardziej spokrewnione ze sobą niż z matką królową, ojcem lub hipotetycznym potomstwem, dlatego zamiast produkować własne dzieci, bardziej opłaca im się zajmować siostrą, która zostanie wychowana na przyszłą królową.</p>



<p>Tak niezwykle rygorystyczny układ społeczny nazywamy eusocjalnością, czyli prawdziwą socjalnością (z gr. „eu” – dobry, prawdziwy). Eusocjalne zwierzęta tworzą kolonie, dzielą się na kasty (rozrodczą i niebiorącą udziału w rozrodzie) i wspólnie wychowują młode. Oprócz mrówek robią tak też pszczoły miodne i termity, kilka gatunków pająków i jeden rodzaj krewetek. Nie jest to częste zjawisko w przyrodzie, jednak zaobserwowano je także u ssaków!</p>



<p>Dwa gatunki gryzoni żyją w tej nadzwyczaj zaawansowanej strukturze społecznej – mieszkają w koloniach pod wodzą rozmnażającej się samicy królowej, z kastą robotników zajmujących się młodymi. Pierwszy gatunek to zęboszczury kolonijne, a drugi – golce piaskowe. Oba mają małe oczka, duże głowy, olbrzymie wystające siekacze i krótkie nóżki, a golce dodatkowo pozbawione są futra. Mimo swojej nikczemnej powierzchowności odniosły ewolucyjny sukces – królowa golców może urodzić nawet 28 młodych w miocie, a kolonie liczą i po 300 osobników. Co ciekawe, karmienie młodych nie jest wielkim wyrzeczeniem ze strony<br>opiekunów – starsze rodzeństwo podaje maluchom posiłki w postaci&#8230; odchodów. Golce żywią się bulwami i korzeniami roślin, które czasami trzeba strawić po kilka razy – dlatego koprofagia, czyli jedzenie kału, nie jest dla nich niczym niezwykłym. To właśnie w ten sposób królowa steruje kolonią – jeśli zajdzie w ciążę, hormony znajdujące się w jej odchodach wzbudzą uczucia macierzyńskie w reszcie grupy pożywiającej się jej bobkami. Może to i mało apetyczne, ale skuteczne.</p>



<div class="wp-block-group"><div class="wp-block-group__inner-container">
<h2>ROZMAITE POMYSŁY NA RODZICIELSTWO</h2>



<p>Zwierzęta wychowują dzieci samotnie, w parze, podrzucają innym lub zostawiają na pastwę losu<br><br>1.&nbsp;OPIEKA OBOJGA RODZICÓW<br><br>Większość ptaków opiekuje się dziećmi wspólnie, na zmianę wysiadując jaja, polując i karmiąc młode.</p>



<p>2.&nbsp;SAMOTNE RODZICIELSTWO</p>



<p>Samice większości ssaków; ale także samce niektórych ptaków (długoszpony, płatkonogi, nurzyki polarne) i pająki kosarze. </p>



<p>3.&nbsp;BRAK OPIEKI NAD POTOMSTWEM<br>Wiele owadów, ryb, płazów oraz żółwi składa ogromne ilości jaj i nie zajmuje się dziećmi, stawiając na ilość potomstwa, a nie jakość</p>



<p>4.&nbsp;POWIERZANIE OPIEKI INNYM (ALLOPARENTING)</p>



<p>&#8211; korzystny dla obu stron (mutualistyczny) &#8211;&nbsp;wzajemna opieka nad potomstwem (altruizm odwzajemniony)</p>



<p>Zwierzęta pomagają innym osobnikom, licząc na wzajemność. Przykłady: renifery, nietoperze wampiry, koczkodany, guźce, delfiny butlonose, kaszaloty, lemury</p>



<p>&#8211; opieka nad potomstwem krewnego (altruizm krewniaczy/gniazdowanie kooperatywne)</p>



<p>Zwierzęta opiekują się krewnymi. Przykłady: lisy polarne, wilki etiopskie, surykatki eusocjalność</p>



<p>Zwierzęta żyją w koloniach, tylko niektóre osobniki rozmnażają się, reszta grupy wychowuje ich potomstwo. Przykłady: mrówki, pszczoły miodne, golce piaskowe</p>



<p>&#8211; korzystny dla jednej strony (pasożytniczy)</p>



<p>Zwierzęta wykorzystują rodziców innego gatunku do opieki nad własnym potomstwem, podrzucając jaja do ich gniazd. Przykłady: kukułka, kaczka pasożytka, starzyki granatowe<br>&nbsp;</p>
</div></div>
]]></content:encoded>
					
		
		
			</item>
		<item>
		<title>Dlaczego małe koale jedzą odchody starszych? Kupa ciekawostek</title>
		<link>/2018/10/18/dlaczego-male-koale-jedza-odchody-starszych-kupa-ciekawostek/</link>
		
		<dc:creator><![CDATA[blu]]></dc:creator>
		<pubDate>Thu, 18 Oct 2018 13:39:00 +0000</pubDate>
				<category><![CDATA[Moje teksty]]></category>
		<category><![CDATA[O zwierzętach]]></category>
		<category><![CDATA[Po polsku]]></category>
		<guid isPermaLink="false">/?p=2827</guid>

					<description><![CDATA[Uczeni kochają kupy. Tyle w nich ciekawych informacji! Zoolog zajmujący się ssakami rzadko widuje gatunek, który bada. Na ogół przygląda się jego tropom i właśnie kupom. Odchody zagrożonych gatunków są tak cenne, że szkoli się specjalne psy tropiące do ich wyszukiwania. W Rosji szukają one kup tygrysów syberyjskich, w Nigerii...]]></description>
										<content:encoded><![CDATA[
<p>U<strong>czeni kochają kupy. Tyle w nich ciekawych informacji!</strong></p>



<p>Zoolog zajmujący się ssakami rzadko widuje gatunek, który bada. Na ogół przygląda się jego tropom i właśnie kupom. Odchody zagrożonych gatunków są tak cenne, że szkoli się specjalne psy tropiące do ich wyszukiwania. W Rosji szukają one kup tygrysów syberyjskich, w Nigerii – goryli, a w USA zabiera się psy na <a rel="noreferrer noopener" target="_blank" href="https://www.national-geographic.pl/traveler/artykul/co-warto-zobaczyc-w-lodzi-atrakcje-zabytki-i-pomysly-na-weekend">łódź</a> w poszukiwaniu fekaliów orek. Badanie odchodów jest niedrogie, łatwe do wykonania i nieinwazyjne – nie narażamy zwierząt (ani siebie) na stres przy zbieraniu informacji. Pobranie próbki krwi wymaga złapania i unieruchomienia zwierzęcia, a po kupę wystarczy się schylić! </p>



<p><strong>KUPA SPOŻYWCZA</strong></p>



<p>Mamy małych koali karmią je&#8230; odchodami! Dorosłe osobniki żywią się eukaliptusem. Żeby go strawić, potrzebują specyficznej flory bakteryjnej w jelitach, ale nie rodzą się z nią. Dlatego młode koale przed przejściem na dietę eukaliptusową oprócz mleka dostają od matki tez rozmiękłe odchody. Podobny „suplement” stanowi część diety młodych słoni, hipopotamów czy pand. Inne gatunki, np. króliki, jedzenie zawsze trawią dwukrotnie. Za pierwszym razem królik produkuje tzw. odchody nocne: miękkie bobki zawierające sporo białka. Zjada je ponownie, aby odzyskać wszystkie wartościowe substancje w drugiej turze trawienia. Kupa numer dwa, wydalana za dnia, jest już sucha i pozbawiona składników odżywczych.</p>



<p><strong>KUPA SZEŚCIENNA</strong></p>



<p>Jeśli chodzi o kształt, najbardziej oryginalnym „produktem” mogą się pochwalić australijskie wombaty, które robią kupę w kostkach. Ich bobki to zielonkawe sześciany o boku długości ok. 2–3 cm. Odchody są bardzo wysuszone, a uformowanie ich zajmuje nawet tydzień. Jednym z wytłumaczeń dziwnego kształtu bobków jest właśnie czas spędzany przez nie w jelicie grubym, gdzie materiał roślinny jest ugniatany (sam odbyt wombata jest okrągły). Sześciennymi kupami wombaty oznakowują swoje terytoria. Dzięki temu kształtowi bobki nie toczą się w różnych kierunkach, tylko tworzą eleganckie kopczyki.</p>



<p><strong>KUPA HANDLOWA</strong></p>



<p><strong>​</strong>Większość roślin ma problemy z pozyskaniem azotu, który jest im niezbędny do życia. Próbują uzyskać go z gleby, czasem wchodząc w tym celu w układ z bakteriami czy grzybami rosnącymi na ich korzeniach. Inne polują na azot zawarty w ciałach owadów. Rosiczka łapie je na lep swoich liści pułapkowych, a dzbanecznik z liśćmi w kształcie dzbanka czeka – aż jakiś insekt wpadnie do środka i utopi się w soku trawiennym. Ale Nepenthes lowii, gatunek dzbanecznika występujący na Borneo, wybrał jeszcze inna droge – handlowa. Wszedł w układ z wiewiórecznikiem Tupaia montana – małym ssakiem przypominającym z wyglądu wiewiórkę o ostrym pyszczku. Roślina wabi zwierzaka smakowitym nektarem, umieszczonym w taki sposób, żeby wiewiórecznik w trakcie konsumpcji musiał siedzieć bezpośrednio nad liściastym dzbanuszkiem. Po posiłku zwierzę załatwia się, a jego bogate w azot odchody wpadają lowii cy lowa. do środka dzbanecznika. Taka toaletowa transakcja jest korzystna dla obu stron</p>



<p><strong>KUPA IDENTYFIKACYJNA</strong></p>



<p>Po czym poznajemy, jakie zwierze ja zrobiło? Patrzymy oczywiscie na kształt, wielkosc i kolor. Jeśli sam wygląd niewiele nam mówi, możemy również&#8230; powąchać. Np. kupa wydry, ze względu na dietę pełną ryb, pachnie trochę jak zielona herbata jaśminowa. Niedźwiedzie, objedzone jesienią wysokokalorycznymi owocami, wydalają słodkawo pachnące fekalia. Z kolei kupy pumy potwornie cuchną – można je porównać z najbardziej śmierdzącymi odchodami domowych kotów. Jeśli i taka identyfikacja zawiedzie, pozostają nam badania molekularne. Ze swiezej kupy mozemy pobrac próbke DNA – znajdują się w niej złuszczone komórki jelita grubego. To pozwoli nam zidentyfikować nie tylko gatunek, ale i poszczególne osobniki w populacji.</p>



<p><strong>KUPA POKOLOROWANA</strong></p>



<p>Naturalne odchody czasem trzeba zmodyfikować. Naukowcy z oksfordzkiej grupy badawczej Wildlife Conservation Research Unit postanowili określić wielkość terytoriów brytyjskich borsuków. Zwierzęta te, w odróżnieniu od swoich kontynentalnych kuzynów, żyją w grupach. Każda oznacza swój teren „słupami granicznymi” w postaci latryn. Ale skąd mamy wiedzieć, która góra odchodów należy do konkretnej rodziny? Naukowcy przy borsuczych norach rozsypywali orzeszki ziemne wymieszane z plastikowymi nietoksycznymi, nieulegającymi strawieniu kuleczkami. Każda rodzina była karmiona innym kolorem. Potem wystarczyło zajrzeć do latryn, żeby określić rozmiar rodzinnego terytorium! Podobną metodę zastosowano w zoo w Houston, by przeanalizować poziom hormonów płciowych u konkretnych samic w stadzie surykatek. Karmiono je osobno karmą przemieszaną z brokatem w różnych kolorach. Opiekunowie zbierali błyszczące kupki i analizowali zawarte w nich hormony.</p>
]]></content:encoded>
					
		
		
			</item>
		<item>
		<title>Nowe trendy wśród kociarzy: kolorowa kryza i śliniak z neoprenu. &#8220;Kot wstydzi się wyjść w tym na miasto&#8221;</title>
		<link>/2018/05/15/nowe-trendy-wsrod-kociarzy-kolorowa-kryza-i-sliniak-z-neoprenu-kot-wstydzi-sie-wyjsc-w-tym-na-miasto/</link>
					<comments>/2018/05/15/nowe-trendy-wsrod-kociarzy-kolorowa-kryza-i-sliniak-z-neoprenu-kot-wstydzi-sie-wyjsc-w-tym-na-miasto/#respond</comments>
		
		<dc:creator><![CDATA[blu]]></dc:creator>
		<pubDate>Tue, 15 May 2018 22:06:17 +0000</pubDate>
				<category><![CDATA[O zwierzętach]]></category>
		<category><![CDATA[Po polsku]]></category>
		<category><![CDATA[Gazeta Wyborcza]]></category>
		<category><![CDATA[koty]]></category>
		<category><![CDATA[ochrona gatunków]]></category>
		<guid isPermaLink="false">/?p=2041</guid>

					<description><![CDATA[Artykuł Martyny Śmigiel w Gazecie Wyborczej &#124; Sekcja kociarzy pochwaliła się w redakcji nowym gadżetem: kryzą dla kotów. Psiarze i ci bez zwierząt wobec nowego wynalazku byli raczej sceptyczni, a nawet zasiali defetyzm: czy ta kryza to czasem nie jest zwykły marketingowy bubel wciskany zatroskanym hodowcom kotów, który tylko ładnie...]]></description>
										<content:encoded><![CDATA[<p><em><a href="https://warszawa.wyborcza.pl/warszawa/7,54420,23231035,wychodzisz-z-kotem-na-spacer-powinienes-zalozyc-mu-kryze-zwierz.html">Artykuł <span class="art-author">Martyny Śmigiel w Gazecie Wyborczej </span></a></em><a href="https://warszawa.wyborcza.pl/warszawa/7,54420,23231035,wychodzisz-z-kotem-na-spacer-powinienes-zalozyc-mu-kryze-zwierz.html"><span class="art-author">|</span></a></p>
<p><strong>Sekcja kociarzy pochwaliła się w redakcji nowym gadżetem: kryzą dla kotów. Psiarze i ci bez zwierząt wobec nowego wynalazku byli raczej sceptyczni, a nawet zasiali defetyzm: czy ta kryza to czasem nie jest zwykły marketingowy bubel wciskany zatroskanym hodowcom kotów, który tylko ładnie wygląda i nabija kasę producentom? W imieniu wszystkich miejskich kociarzy &#8211; sprawdzamy</strong>.</p>
<p class="art_paragraph">Tajemniczo brzmiąca kryza to nic innego jak kolorowa opaska z falbaną przypominającą gumkę aksamitkę. Kryzę wkłada się kotu na szyję, gdy wybiera się on na spacer na zewnątrz. Kot musi się przecież wybiegać, wdrapać na drzewo, a także – o zgrozo! – zapolować. Taka już kocia natura – są drapieżnikami, nawet te na co dzień mieszkające w czterech ścianach. Koty polują więc na myszy, szczury, ale też ryjówki, młode zające czy króliki, a także ptaki oraz żaby i inne gady. Swoje ofiary rzadko nawet zjadają, sycą nimi raczej instynkty łowieckie. Co gorsza, upolowane zwierzęta traktują jak wojenne trofeum, którym chwalą się przed swoimi właścicielami. To też dowód na ich przywiązanie. Problem w tym, że na wycieraczce czy dywanie zdycha nam niczemu winny ptak lub gryzoń. Czy kryza może temu zapobiec?</p>
<h2 class="art_sub_title">Nie chronią ssaków</h2>
<p class="art_paragraph">Dr Joanna Bagniewska, zoolożka i wykładowczyni University of Reading w Wielkiej Brytanii, powołuje się na badania, zgodnie z którymi założenie kotu kolorowej kryzy zmniejsza liczbę upolowanych przez niego ptaków 19-krotnie na wiosnę, gdy wykluwają się młode, oraz trzykrotnie jesienią. Bo kryza działa głównie na ptaki. Są one wzrokowcami, reagują przede wszystkim na bodźce wizualne. – Koty mają szare, raczej neutralne w środowisku kolory. Ptak natychmiast wychwyci coś nienaturalnie kolorowego. I ma czas, by uciec przed drapieżnikiem, który chce go upolować – wyjaśnia dr Bagniewska.</p>
<p class="art_paragraph">Dodaje, że kryzy niestety nie chronią tak skutecznie ssaków. One posługują się przede wszystkim słuchem i węchem, praktyczne będzie więc założenie kotu na szyję zarówno kryzy, jak i klasycznego dzwoneczka, który ostrzega zwierzęta dźwiękiem. No, chyba że chcemy pozbyć się samych myszy.</p>
<h2 class="art_sub_title">Mechanizm szybko uwalniający</h2>
<p class="art_paragraph">Dr Bagniewska podpowiada, że kota można ubrać jeszcze w kolorowy śliniak z neoprenu. – Zawsze się śmieję, że jest skuteczny, bo kot po prostu wstydzi się w nim wyjść na miasto. Badania z Nowej Zelandii pokazują, że takie śliniaki zmniejszają prawdopodobieństwo upolowania przez kota ptaka aż o 81 proc. – podkreśla.</p>
<p>I jeszcze rada dla wychowanków Adama Słodowego: – Nie współpracuję z producentami obróżek, ale polecam kupienie profesjonalnej obroży zamiast ubierania kota w kolorową gumkę aksamitkę, mimo że wyglądają podobnie. Kryzy mają mechanizm szybko uwalniający, jeśli się za nie mocno pociągnie, odpadają. To zapewnia kotu bezpieczeństwo, gdy wspina się po drzewach i mógłby nieopatrznie powiesić się na takiej obroży – przestrzega dr Bagniewska.</p>
]]></content:encoded>
					
					<wfw:commentRss>/2018/05/15/nowe-trendy-wsrod-kociarzy-kolorowa-kryza-i-sliniak-z-neoprenu-kot-wstydzi-sie-wyjsc-w-tym-na-miasto/feed/</wfw:commentRss>
			<slash:comments>0</slash:comments>
		
		
			</item>
		<item>
		<title>#Polka100: Hobby przejęło moje życie</title>
		<link>/2018/04/18/polka100-hobby-przejelo-moje-zycie/</link>
		
		<dc:creator><![CDATA[blu]]></dc:creator>
		<pubDate>Wed, 18 Apr 2018 22:56:00 +0000</pubDate>
				<category><![CDATA[O mojej pracy]]></category>
		<category><![CDATA[O społeczeństwie]]></category>
		<category><![CDATA[Po polsku]]></category>
		<guid isPermaLink="false">/?p=2884</guid>

					<description><![CDATA[Wywias dla Tygodnika Cooltura24, Polski Portal Informacyjny w Londynie &#8211; www.Cooltura24.co.uk Joanna Bagniewska jest osobą ze wszech miar nietuzinkową. Jest zoologiem, wykładowczynią akademicką, popularyzatorką nauki, a od niedawna także laureatką plebiscytu #Polka100 jaką z okazji setnej rocznicy uzyskania przez kobiety praw wyborczych, zarówno w Polsce jak i w Wielkiej Brytanii,...]]></description>
										<content:encoded><![CDATA[
<p style="font-size:14px"><small>Wywias dla Tygodnika Cooltura24, Polski Portal Informacyjny w Londynie &#8211; www.Cooltura24.co.uk</small> </p>



<p><strong>Joanna Bagniewska jest osobą ze wszech miar nietuzinkową. Jest zoologiem, wykładowczynią akademicką, popularyzatorką nauki, a od niedawna także laureatką plebiscytu #Polka100 jaką z okazji setnej rocznicy uzyskania przez kobiety praw wyborczych, zarówno w Polsce jak i w Wielkiej Brytanii, ogłosiła ambasada Rzeczpospolitej Polskiej w Londynie, pragnąc uhonorować wyjątkowe Polki, które na co dzień inspirują polską społeczność na Wyspach Brytyjskich. Rozmowa z Joanną Bagniewską, która w wyjątkowy sposób wpływa na pozytywny wizerunek Polski w Wielkiej Brytanii.</strong><br></p>



<p><strong>Proszę przyjąć gratulacje z okazji wygrania plebiscytu #Polka100! Jak była pierwsza reakcja na wiadomość o tym?</strong></p>



<p>Było mi bardzo miło i czuję się bardzo wyróżniona z tego powodu!</p>



<p><strong>Jest pani zoologiem, wykładowczynią i popularyzatorem nauki. Co dla pani jest najważniejsze z tych wszystkich zajęć?</strong></p>



<p>Trudno byłoby mi to powiedzieć i zdecydować się na jedną rzecz. Bo z jednej strony zoologia jest dużą częścią mnie i zawsze jak się przedstawiam mówię, że jestem zoologiem, bo popularyzacja zaczęła się jako hobby kilka lat temu. I nagle to coś przeistoczyło się w mój zawód. Więc podchodzę do tego z dwóch stron – zoologiem jestem z wykształcenia i można powiedzieć z powołania, a popularyzatorką jestem od niedawna. Ale weszłam w to z dużą intensywnością.</p>



<p><strong>Dlaczego akurat zoologia i biologia?</strong></p>



<p>Wzięło się to głównie z tego, że bardzo lubię zwierzęta i zawsze ciekawiło mnie co one robią i w jaki sposób można się o nich dowiedzieć jak najwięcej. Stąd zoologia, bo szczerze mówiąc biologia jako taka mnie średnio interesuje. Biologia, biologia komórki czy mikrobiologia nie są dla mnie aż tak ciekawe. Jestem ekologiem, zajmuję się badaniem systemów i tego jak zwierzęta zachowują się w naturalnym środowisku. Jest to konkretnie ekologia behawioralna. Zajmuję się więc dużymi rzeczami i dużymi systemami, a biologia, powiedzmy laboratoryjna, jest zdecydowanie poza moim zasięgiem i zainteresowaniem, jeżeli chodzi o doświadczenia.</p>



<p><strong>Jak wyglądała pani droga edukacyjna, począwszy od studiów wyższych?</strong></p>



<p>Zaczęłam studia na uniwersytecie Jacobs University w Bremie, w Niemczech. To były studia z biologii. Myślałam, że dużą ich częścią będzie i taksonomia i zoologia i ekologia, ale okazało się, że program tej akurat biologii skupiony był głownie na biologii laboratoryjnej, tak szeroko rzecz ujmując. Skupialiśmy się głownie na biochemii, technologii biologii komórki, biologii molekularnej i tak dalej. To były rzeczy, które mnie średnio interesowały. W związku z tym postanowiłam wziąć sprawy w swoje ręce &#8211; znalazłam kurs z zachowania ssaków, który był organizowany przez ogród zoologiczny przy współpracy z Uniwersytetem w Norymberdze, czyli na drugim końcu Niemiec. Miałam na tyle dużo tupetu, żeby poprosić moich profesorów po pierwsze o zwolnienie z zajęć na dwa tygodnie, po drugie o to, żeby mój uniwersytet zapłacił za ten kurs. I oni się zgodzili, co było dla mnie dużym zaskoczeniem! To pokazało mi, że zawsze warto jest pytać i prosić, nigdy nie wiadomo co z tego może wyniknąć. Pojechałam zatem do Norymbergii i tam spędziłam dwa tygodnie w ZOO. Uczyłam się tam metodologii badania zachowania zwierząt i na podstawie kontaktów, które tam uzyskałam udało mi się znaleźć praktyki letnie w Australii. Pracowałam tam nad projektem dotyczącym ekologii dróg, czyli tego w jaki sposób drogi wpływają na środowisko. A ponieważ nie byłam po tym gotowa na powrót do laboratorium, więc stwierdziłam, że fajnie byłoby jeszcze gdzieś wyjechać. I ponieważ mój uniwersytet w Niemczech miał współpracę z uniwersytetem Rice w Houston w Teksasie, więc pojechałam właśnie tam na semestr, na wymianę. Było tam cudownie, gdyż mogłam studiować tam to, co mnie naprawdę interesowało, czyli ekologię, biologię ewolucyjną, zachowanie zwierząt też mieliśmy. Zajęcia w terenie, dużo jeździliśmy po okolicznych w rezerwatach, były też zajęcia w ZOO, więc uczyliśmy się jak pracować z wężami, jaszczurkami itd. To było fantastyczne!</p>



<p>Bardzo podobało mi się w Stanach i chciałam tam zostać, więc składałam papiery na różne uniwersytety stanowe, a że mój ówczesny chłopak studiował w Stanford, więc pomyślałam, że fajnie by było też pojechać do Kalifornii. Nie wiedziałam wtedy jednak, że składając papiery na uniwersytety stanowe, właściwie pozbywałam się możliwości stypendium, gdyż w takich uniwersytetach jak Berkeley dużo większą szansę na stypendium mają Amerykanie, a zwłaszcza mieszkańcy Kalifornii. I np. właśnie Berkeley odpisano mi, że bardzo chętnie mnie przyjmą, ale „czy mam 145 tysięcy dolarów?”. A ponieważ tych pieniędzy nie miałam, więc musiałam pożegnać się ze studiami tam. Stwierdziłam wtedy, że skoro Stany nie, to może do Europy? I złożyłam podanie o studia magisterskie w Oksfordzie. Oksford mnie przyjął, dał mi stypendium i w ten sposób przyjechałam tutaj. Magisterkę robiłam na Wydziale Zoologii uniwersytetu oxfordzkiego. Moja praca magisterska, a właściwie większość badań do niej było wykonanych w RPA, gdyż miałam akurat możliwość tam wyjechać, zdobyć na to fundusze, miałam więc możliwość zobaczyć jak aplikuje się o granty badawcze. W RPA spędziłam kilka miesięcy na badaniach terenowych, później wróciłam i zostałam na doktoracie także w Oksfordzie. I tak potoczyły się moje losy…</p>



<p><strong>Znana jest pani ze swojej aktywności studenckiej nie tylko wśród polskiej społeczności w Oksfordzie. Z czego wynika ów aktywność?</strong></p>



<p>Zaczęło się od przypadku i… mojego łakomstwa (śmiech). Kiedy mieszkałam wcześniej w Niemczech nie miałam specjalnej potrzeby nawiązywania kontaktów akurat w polonią lokalną i szczerze mówiąc miałam mieszane doświadczenia. Kiedy więc przyjechałam do Oksfordu stwierdziłam, że nie będę chodzić na te wszystkie wydarzenia, bo po co mi to, tam ludzie kłócą się. Ale wpisałam się na listę mailingową tak, aby po prostu zobaczyć co się dzieje. No i akurat to był luty, więc dowiedziałam się, że spotkanie odbywa się w Tłusty Czwartek. Tęskniłam za polskimi pączkami i poszłam na tę imprezę z takim nastawieniem, że pójdę i do nikogo się nie odezwę, bo i po co? Złapię pączka i wyjdę. Okazało się, jak przyszłam, że wszyscy są tak sympatyczni i tak życzliwi i tak mili i tak zachęcali mnie do wszystkich ciast i pączków, dobrej zabawy itd, że wciągnęłam się. Poznałam naprawdę bardzo, bardzo sympatycznych ludzi, ciekawych, którzy studiowali różne kierunki, no i tak mnie to wciągnęło, że rok później byłam już w komitecie polskiego stowarzyszenia na uniwersytecie oksfordzkim, a jeszcze rok po tym zostałam jego prezydentką. I tak to się zaczęło.&nbsp;&nbsp;&nbsp;&nbsp;</p>



<p><strong>Czym jest natomiast dla pani działalność charytatywna?</strong></p>



<p>Jest to dla mnie takie bardzo satysfakcjonujące zajęcie, bo lubię przebywać z ludźmi, lubię pomagać ludziom i jest to dla mnie – zdecydowanie – przyjemność!</p>



<p><strong>Czy można więc powiedzieć, że łączy pani zainteresowania z życiem zawodowym?</strong></p>



<p>Tak. Dlatego zawsze mam problem, kiedy w rozmaitych kwestionariuszach pytają mnie jakie jest moje hobby. Wypadam jak najgorszy kujon, bo zawodowo zajmuję się zoologią, a hobbystycznie popularyzacją nauki, co już nawet stało się moją pracą. I wychodzi na to, że hobby przejęło moje życie, na każdym szczeblu.</p>



<p>Mieszkała pani, nie licząc Polski oczywiście, we Włoszech, w Niemczech, w Tajlandii, Chinach, teraz w Wielkiej Brytanii. Każde z tych miejsc ma swój urok, ale gdzie widzi pani siebie w przyszłości?</p>



<p>W tej chwili kupiliśmy dom w Oksfordzie. Uwielbiam tu mieszkać i wydaje mi się, że jest to moje miejsce na ziemi, ponieważ jest to miasto idealnego rozmiaru i nie jest przy tym nudne, bo na ogół tak małe miasta są prowincjonalne. W Oksfordzie jest pełno wykładów, pełno koncertów, pełno wystaw, dużo się dzieje. Z kolei mój mąż chciałby wyjechać do Australii, ponieważ jest Australijczykiem. Zobaczymy co z tego wyniknie i jak będzie wyglądała sytuacja na świecie, bo żyjemy teraz w bardzo interesujących czasach. To też będzie miało związek z naszymi decyzjami.</p>



<p><strong>Skoro tak to co pani najbardziej podoba się w życiu w UK?</strong></p>



<p>Żyje mi się tutaj bardzo wygodnie, bo mogę wszędzie dojechać rowerem. To są takie małe rzeczy – mam naprzeciwko siebie sklep, jest mnóstwo kawiarni, które są otwarte, recycling mi zabierają sprzed domu. To jest taki styl życia, który mi bardzo odpowiada. Jest wygodnie, mam poczucie dużej niezależności. Mam poczucie, że gdyby nie ta ostatnia historia z brexitem, to kraj nie wtrącałby się specjalnie w moje życie, a teraz to się zmieniło. Do 2016 roku życie tu było bardzo, bardzo wygodne i bez trosk właściwie. Teraz nie wiadomo co się wydarzy i bardzo tego żałuję, bo naprawdę było mi tu fajnie. Podoba mi się to, że u Brytyjczyków wszystko podszyte jest humorem, że każde przemówienie, nawet jeśli jest to mowa pogrzebowa to ludzie spodziewają się usłyszeć w pewnym momencie coś zabawnego. Nie musi być to bardzo śmieszne, ale jakaś tam nutka humoru powinna być. Więc to jest coś, co mi zdecydowanie odpowiada. I gdyby nie ten brexit, nie miałabym tutaj specjalnych trosk.</p>



<p><strong>Jakie cele stawia sobie pani na przyszłość?</strong></p>



<p>Trudne pytanie, bo ja właściwie nie stawiam sobie celów. Chyba tak jak wszyscy chciałabym być szczęśliwa. A jeśli już tak marzymy, to mamy z mężem taki układ, że on będzie bogaty, a ja sławna. (śmiech) Nie wiem czy jest to cel, ale jeśli tak, to jest to najbliższy cel jaki mam (śmiech). Na razie powolutku pracujemy w tym kierunku i zobaczymy co z tego wyniknie…&nbsp;</p>



<hr class="wp-block-separator"/>



<p><em><strong>Rozmawiał Dariusz A. Zeller &#8211; Tygodnik Cooltura</strong></em></p>
]]></content:encoded>
					
		
		
			</item>
		<item>
		<title>Finalistka kampanii #Polka100</title>
		<link>/2018/03/11/finalistka-kampanii-polka100/</link>
		
		<dc:creator><![CDATA[blu]]></dc:creator>
		<pubDate>Sun, 11 Mar 2018 11:48:06 +0000</pubDate>
				<category><![CDATA[O mojej pracy]]></category>
		<category><![CDATA[O społeczeństwie]]></category>
		<category><![CDATA[Po polsku]]></category>
		<category><![CDATA[#Polka100]]></category>
		<category><![CDATA[MSZ]]></category>
		<category><![CDATA[Polki]]></category>
		<guid isPermaLink="false">/?p=2506</guid>

					<description><![CDATA[Mój profil w kampanii #Polka100 na stronie Ambasady RP w Londynie &#124; &#8220;Mama zawsze tłumaczyła mi, żeby zawsze się za granicą zachowywać tak, jakbym była pierwszą Polką, którą moi koledzy i koleżanki kiedykolwiek poznają, bo Polskę ocenią przez pryzmat mojego zachowania.&#8221; &#160; Tak wyszło, że przez większą część swojego życia...]]></description>
										<content:encoded><![CDATA[<div class="Description whiteBorder seq2 whiteBorderSeries">
<div id="PDescriptionP380446P58488" class="content">
<div class="bodyPortlet">
<div>
<div id="Pluto__Description_380446_58488_">
<form id="Pluto__Description_380446_58488_:pageParamEdit-form" class="iceFrm" action="javascript:;" enctype="application/x-www-form-urlencoded" method="post">
<div class="descriptionBox">
<div class="componentBox"><em>Mój profil w kampanii <a href="https://londyn.msz.gov.pl/pl/aktualnosci/polka100/joanna_bagniewska/">#Polka100 na stronie Ambasady RP w Londynie</a></em> |</div>
</div>
</form>
</div>
</div>
</div>
</div>
</div>
<div class="Content whiteBorder seq3 whiteBorderSeries whiteBorderSeriesEnd">
<div id="PContentP380446P18264" class="content">
<div class="bodyPortlet">
<div class="componentBox contentBox">
<div>
<blockquote><p><strong><em>&#8220;Mama zawsze tłumaczyła mi, żeby zawsze się za granicą zachowywać tak, jakbym była pierwszą Polką, którą moi koledzy i koleżanki kiedykolwiek poznają, bo Polskę ocenią przez pryzmat mojego zachowania.&#8221;</em></strong></p></blockquote>
<p>&nbsp;</p>
<p>Tak wyszło, że przez większą część swojego życia mieszkałam za Polską niż w niej: między innymi we Włoszech, Tajlandii i Chinach. W Polsce skończyłam liceum, po którym postanowiłam znowu wyjechać: najpierw &#8211; na studia licencjackie z biologii w Niemczech, a później na magisterskie z zoologii w Oksfordzie &#8211; i już zostałam. Mija już prawie dwanaście lat, odkąd tu jestem.</p>
<p>Pamiętam, gdy byłam dzieckiem, mama zawsze mi tłumaczyła żeby zachowywać się za granicą tak, jakbym była pierwszą Polką, którą moi koledzy i koleżanki kiedykolwiek poznają, bo Polskę ocenią przez pryzmat mojego zachowania. Towarzyszące mi od wczesnych lat poczucie, że jestem reprezentantem swojego kraju sprawiło, że od dzieciństwa byłam bardziej świadoma tego, czym jest polskość i jak się objawia &#8211; często w zaskakujący sposób.</p>
<p>Dla dziewięcioletnich dziewczynek w Tajlandii Polska była cudownym krajem, w którym wszyscy mieli przepiękne gumy do skakania podczas gdy one musiały je wiązać same, z gumek recepturek. Kiedy wracając z wakacji przywiozłam całą walizkę skakanek dla koleżanek i rozdałam im w prezencie, Polska natychmiast awansowała w ich rankingu ulubionych państw.</p>
<p>Innym razem próbowaliśmy za wszelką cenę urządzić w Tajlandii polską wigilię. Wszędzie było pełno pysznych, świeżych owoców, ale oczywiście nie było żadnych polskich czy europejskich warzyw. W sekcji z egzotycznymi towarami w jakimś supermarkecie mama znalazła buraka w celofanowym opakowaniu, który kosztował nas fortunę &#8211; ale zrobiliśmy z niego cienki barszcz, który musi się pojawić na wigilii. Nie było też maku, więc wykorzystaliśmy czarny sezam, który puścił paskudny sok. To była chyba najohydniejsza kulinarnie Wigilia w naszym życiu, ale wszyscy się bardzo staraliśmy, żeby dotrzymać tradycji. (śmiech)</p>
<p>Moja aktywność w polskiej społeczności studenckiej w Oksfordzie też się zaczęła od elementu kulturowego: na spotkanie przyszłam jedynie dlatego, że miałam nieodpartą potrzebę zjedzenia pączka w Tłusty Czwartek. Wciągnęłam się: rok później dołączyłam do komitetu stowarzyszenia polskich studentów (Oxford University Polish Society), a następnie &#8211; zostałam jego prezydentką. Po kilku latach pomogałam stworzyć działającą na szczeblu krajowym Federację Polskich Stowarzyszeń Studenckich.</p>
<p>To była ważna odskocznia od życia naukowego, które na Oksfordzie potrafi być bardzo wymagające – zarówno intelektualnie, jak i emocjonalnie. Wszyscy wokół Ciebie wydają się być noblistami i łatwo złapać się na myślenia: co ja tutaj robię? Czy to odpowiednie miejsce dla mnie?</p>
<p>Zaangażowanie w życie stowarzyszenia pomogło mi upewnić się, że jako polscy studenci ani nie jesteśmy głupsi, ani bez sukcesów. Wręcz przeciwnie: mamy się czym pochwalić. Stąd narodził się pomysł konferencji naukowych, takich jak Science: Polish Perspectives, które pozwalają nam regularnie pokazywać najnowsze polskie badania szerszej publiczności.</p>
<p>Wydaje mi się, że, niezależnie od narodowości, kobiety w nauce mają pod górkę. Na każdym szczeblu kariery naukowej procent kobiet zmniejsza się, nawet w dziedzinach sfeminizowanych jak biologia: jest bardzo wysoki odsetek kobiet na studiach licencjackich, a później widzimy, jak zmniejsza się na studiach doktoranckich, stażach podoktorskich, nie mówiąc już o stopniu wykładowcy czy profesora. Kariera naukowa wymaga poświęcenia, dyspozycyjności i mobilności, a na dodatek nie ma taryfy ulgowej dla naukowców z rodzinami – a czy to nam się podoba, czy nie, w dzisiejszych czasach kobiety odczuwają to w bardziej dotkliwy sposób niż mężczyźni.</p>
<p>Dlatego też angażuję się w programy mentoringowe, takie jak Lean in STEM. Wierzę, że jest bardzo ważne, żeby pokazać innym dziewczynom z Polski, że można skończyć dobre studia w Oksfordzie i przebić się w życiu publicznym.</p>
<p>Dla mnie przełomem było wystąpienie na TEDxWarsaw, a także wygrana w polskiej edycji konkursu popularyzowania nauki FameLab, organizowanego przez British Council i późniejsza nagroda laureatów na międzynarodowych finałach tego konkursu. To zmieniło tor mojej kariery. Zaczęłam brać udział w przedsięwzięciach popularyzujących naukę, takich jak naukowo-teatralne Science Slam, naukowy stand-up comedy, wykłady dla przechodniów w ramach Soapbox Science i Dowiedz się na Placu Defilad. Jednocześnie prowadzę zajęcia z uczniami, nauczycielami i na uniwersytecie trzeciego wieku, robię także filmy na YouTube i współpracuję z Discovery Channel. Brytyjscy licealiści wybrali mnie na najpopularniejszego naukowca w konkursie „I’m a Scientist, get me out of here”, a w ramach Stowarzyszenia Rzecznicy Nauki współpracuję z Magazynem Focus, Tygodnikiem Powszechnym i działem naukowym Gazety Wyborczej.<br />
Obecnie wykładam zoologię na Wydziale Nauk Biologicznych University of Reading, a także pracuję na Wydziale Pediatrii Uniwersytetu Oksfordzkiego, gdzie zajmuję się komunikacją najnowszych badań.<br />
Moja praca jest bezpośrednim wykorzystaniem doświadczenia i umiejętności mówienia o nauce „ludzkim” językiem &#8211; czy to po polsku, czy po angielsku.</p>
<p>&nbsp;</p>
<p>Zdjęcie: Jadwiga Brontē</p>
<p>Tekst: Jakub Krupa</p>
</div>
</div>
</div>
</div>
</div>
]]></content:encoded>
					
		
		
			</item>
	</channel>
</rss>
