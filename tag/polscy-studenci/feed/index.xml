<?xml version="1.0" encoding="UTF-8"?><rss version="2.0"
	xmlns:content="http://purl.org/rss/1.0/modules/content/"
	xmlns:wfw="http://wellformedweb.org/CommentAPI/"
	xmlns:dc="http://purl.org/dc/elements/1.1/"
	xmlns:atom="http://www.w3.org/2005/Atom"
	xmlns:sy="http://purl.org/rss/1.0/modules/syndication/"
	xmlns:slash="http://purl.org/rss/1.0/modules/slash/"
	>

<channel>
	<title>polscy studenci &#8211; Dr JOANNA BAGNIEWSKA</title>
	<atom:link href="/tag/polscy-studenci/feed/" rel="self" type="application/rss+xml" />
	<link>/</link>
	<description>zoologist &#124; science communicator </description>
	<lastBuildDate>Sun, 10 Jun 2018 22:31:40 +0000</lastBuildDate>
	<language>en-GB</language>
	<sy:updatePeriod>
	hourly	</sy:updatePeriod>
	<sy:updateFrequency>
	1	</sy:updateFrequency>
	<generator>https://wordpress.org/?v=5.8.1</generator>

<image>
	<url>/wp-content/uploads/2018/04/cropped-PhotoAKrajewski-3-32x32.jpg</url>
	<title>polscy studenci &#8211; Dr JOANNA BAGNIEWSKA</title>
	<link>/</link>
	<width>32</width>
	<height>32</height>
</image> 
	<item>
		<title>W awangardzie &#8211; VIII Kongres Polskich Stowarzyszeń Studenckich</title>
		<link>/2015/03/02/w-awangardzie-viii-kongres-polskich-stowarzyszen-studenckich/</link>
		
		<dc:creator><![CDATA[Joanna]]></dc:creator>
		<pubDate>Mon, 02 Mar 2015 20:32:17 +0000</pubDate>
				<category><![CDATA[O mojej pracy]]></category>
		<category><![CDATA[Po polsku]]></category>
		<category><![CDATA[Angora]]></category>
		<category><![CDATA[Federacja Polskich Stowaryszeń Studenckich w UK]]></category>
		<category><![CDATA[kongres]]></category>
		<category><![CDATA[Polacy w UK]]></category>
		<category><![CDATA[Polacy za granicą]]></category>
		<category><![CDATA[polscy studenci]]></category>
		<guid isPermaLink="false">https://jbagniewska.wordpress.com/?p=876</guid>

					<description><![CDATA[Sprawozdanie Henryka Martenki z VIII Kongresu Polskich Stowarzyszeń Studenckich w tygodniku Angora (pdf tekstu po kliknięciu w link).]]></description>
										<content:encoded><![CDATA[<p>Sprawozdanie Henryka Martenki z VIII Kongresu Polskich Stowarzyszeń Studenckich w tygodniku <em><a href="https://jbagniewska.files.wordpress.com/2015/03/angora_2015-10_77.pdf">Angora</a></em> (pdf tekstu po kliknięciu w link).<span id="more-876"></span></p>
]]></content:encoded>
					
		
		
			</item>
		<item>
		<title>Dziennik Polski: Studenci mają głos</title>
		<link>/2014/03/20/dziennik-polski-studenci-maja-glos/</link>
		
		<dc:creator><![CDATA[Joanna]]></dc:creator>
		<pubDate>Thu, 20 Mar 2014 23:26:19 +0000</pubDate>
				<category><![CDATA[Po polsku]]></category>
		<category><![CDATA[Dziennik Polski]]></category>
		<category><![CDATA[Federacja Polskich Stowaryszeń Studenckich w UK]]></category>
		<category><![CDATA[Oksford]]></category>
		<category><![CDATA[Polacy w UK]]></category>
		<category><![CDATA[polscy studenci]]></category>
		<category><![CDATA[Tydzień Polski]]></category>
		<category><![CDATA[Uniwersytet Oksfordzki]]></category>
		<category><![CDATA[Wielka Brytania]]></category>
		<guid isPermaLink="false">http://jbagniewska.wordpress.com/?p=577</guid>

					<description><![CDATA[Oxford. To miasto zdaje się być przesiąknięte atmosferą nauki. Może wydawać się, że od samego przebywania tutaj wiedza sama wchodzi do głowy. Od wieków pokolenia Brytyjczyków zdobywały tu wykształcenie. Obecnie uczy się tutaj również ok. 270 polskich studentów. Od wejścia Polski do Unii Europejskiej ta liczba polskich studentów w Oxfordzie...]]></description>
										<content:encoded><![CDATA[<p><b><a href="https://jbagniewska.files.wordpress.com/2014/03/dziennikpl-kongres.png"><img loading="lazy" class="alignnone size-full wp-image-578" src="https://jbagniewska.files.wordpress.com/2014/03/dziennikpl-kongres.png" alt="dziennikPL-kongres" width="500" height="341" /></a></b></p>
<p><b>Oxford. To miasto zdaje się być przesiąknięte atmosferą nauki. Może wydawać się, że od samego przebywania tutaj wiedza sama wchodzi do głowy. Od wieków pokolenia Brytyjczyków zdobywały tu wykształcenie.</b></p>
<p>Obecnie uczy się tutaj również ok. 270 polskich studentów. Od wejścia Polski do Unii Europejskiej ta liczba polskich studentów w Oxfordzie z roku na roku rośnie. Ale nie samą nauką człowiek żyje – ci młodzi ludzie są przecież są ambitni, aktywni i mają wiele do powiedzenia na różne tematy. Chcą zmieniać świat na lepsze. W celu realizowania tych ambicji już po raz 7. Zorganizowano Congress of Polish Student Societies.</p>
<p>– Historia zatoczyła koło, ponieważ pierwszy kongres został zorganizowany tu w Oxfordzie w 2008 roku i również wtedy był obecny na nim minister Sikorski. Jest to zupełnie oddolna inicjatywa, nieco zainspirowana przez profesora Pełczyńskiego, wykładowcy i byłego rektora Pembroke College. Odczuwaliśmy potrzebę zorganizowania wydarzenia, które będzie się odbywało regularnie, na którym będziemy mogli się spotkać ze studentami z innych uczelni, poznać się, porozmawiać o problemach i perspektywach. Organizacja kongresu spoczywa w całości na studentach, zarówno pod względem finansowym, jak i merytorycznym, jako że od początku była to inicjatywa studencka i taką pozostała do dzisiaj – mówił Krzysztof Bar, prezes Federacji Polskich Stowarzyszeń Studenckich w Wielkiej Brytanii, jeden z twórców kongresu, jak wyrażają się o nim koledzy „ideolog tego, w co wszyscy wierzymy”, a także absolwent Oxfordu, obecnie doktorant zgłębiający tajniki komputerów kwantowy.</p>
<p>Kongres przez te lata znacząco się rozwinął, początkowo brało w nim udział ok. 50 osób, w tym roku było aż 360 uczestników. Jest to dwa razy więcej, niż w zeszłym roku. Studenci podczas każdego kongresu wybierają miejsce, gdzie ma się odbyć kolejny kongres, tak aby każde stowarzyszenie polskich studentów miało szansę się wykazać. W przyszłym roku prawdopodobnie odbędzie się w Lancaster i Manchesterze. Po kongresie wnioski z debat zostaną zebrane w formie broszury, która zostanie rozdystrybuowana do stowarzyszeń studenckich, tak a by mogli z niej skorzystać wszyscy członkowie społeczności.</p>
<div>
<div><span style="line-height: 1.7;">– Chcemy, żeby to nie było wyłącznie jedno wydarzenie, ale żeby było wyrazem większego trendu. Naszym celem jest zachęcenie do większej aktywności studenckiej również w Polsce, gdzie nie ma organizacji o takim profilu, jeżeli powstają jakieś grupy studentów, to są koła naukowe. Drugim celem jest akcja związana z Forum Ekonomicznym w Londynie mająca zachęcać polskich pracodawców do poprawiania jakości praktyk, które są oferowane. Aby zarówno polscy jak i zagraniczni studenci mogli odbywać w nich praktyki bez uszczerbku na karierze. Trzecim celem jest dążenie do poprawienia jakości edukacji wyższej w Polsce. Nie twierdzimy, że model anglosaski jest najlepszy, jednak z racji naszego doświadczenia możemy się wymieniać pewnym wachlarz dobrych rozwiązań, który warto przenieść na grunt polski – tłumaczył Bar.</span></div>
</div>
<p>&nbsp;</p>
<p><b>Sikorski o życiu studenckim, Krymie i wyborach do PE</b></p>
<p>Kongres trwał przez cały weekend od 7 do 9 marca. Myślą przewodnia tegorocznego kongresu było dziesięciolecie wejście Polski do Unii Europejskiej. Studenci debatowali, w jaki sposób te 10 lat wpłynęły na polskie społeczeństwo, gospodarkę, politykę, a także na nich samych i jak te zmiany ingerują w ich przyszłość. W tym roku program był bardzo napięty. Zaczęło się od warsztatów rozwoju osobistego prowadzonych przez dr Sergiusza Trzeciaka. Potem młodzież bawiła się na tradycyjnej studenckiej imprezie, gdzie można było wypróbować swoje świeżo nabyte umiejętności budowania relacji.</p>
<p>Ale po długiej wieczornej zabawie, trzeba było wcześnie wstać, bo z samego rana miała miejsce wizyta Ministra Spraw zagranicznych, Radosława Sikorskiego, który wręczył wybranym, najbardziej zasłużonym działaczom w ramach społeczności studenckich odznaczenia – biało-czerwone szachowniczki, niegdyś znak polskich lotników, obecnie – symbol Polonii rozsianej po świecie.</p>
<p>Minister Sikorski przemówił do studentów zaczynając od kilku żartobliwych anegdot na temat czasów studenckich. – Jeżeli przeżyjecie Oxford, uwierzcie mi, dacie sobie radę ze wszystkim, nawet z najcięższą kampanią polityczną – mówił, wywołując powszechną wesołość wśród zgromadzonej w Oxford Union młodzieży.</p>
<p>Ale były też tematy poważne, tematy, których obserwując to, co się dzieje na świecie nie można było pominąć.</p>
<p>– Sytuacja na Krymie jest bardzo napięta. W tym tygodniu miały miejsce kolejne próby przejęcia przez Rosję siłą ukraińskich jednostek. Trudna jest sytuacja naszego konsulatu w Sewastopolu.  Niestety, póki co nie jestem dobrej myśli – mówił minister. Jego zdanie na temat pomysłów oddaniu Rosji Krymu było jednoznaczne.</p>
<p>– W Europie nigdy nie brakowało kieszonkowych Chamberlainów, którzy gotowi byli poświęcić Krym dla ratowania Ukrainy. Jednak w tym momencie jestem zadowolony z reakcji Unii Europejskiej na kryzys, ponieważ pokazuje ona nasze zjednoczenie oraz to, ze możliwe są dotkliwe sankcje gospodarcze, gdyby Rosja zdecydowała się na inwazję na terenie całej Ukrainy – mówił stanowczo.</p>
<div><span style="line-height: 1.7;">Drugim tematem, który pojawił się w wystąpieniu ministra to nadchodzące wybory do Parlamentu Europejskiego. Polityk kilkakrotnie podkreślił wagę głosowania oraz znaczenie zaangażowania społecznego. Zachęcał do pójścia na wybory i oddania głosów, niekoniecznie na kandydatów Platformy Obywatelskiej. „Każdy głos się liczy!” mówił. Nawoływał także, żeby studenci rozpowszechniali tę ideę w swoim środowisku, aby pokazać siłę i zjednoczenie społeczności polskiej.</span></div>
<p><span style="line-height: 1.7;">Na koniec absolwent Oxfordu, który przykładnie powrócił do Polski, aby budować lepszą przyszłość swojego kraju, apelował do studentów o to samo. – Uczcie się pilnie, ale nie zapominajcie o tym, skąd pochodzicie. Po studiach wracajcie do kraju. Ojczyzna was potrzebuje i z pewnością was tez wynagrodzi, tak jak wynagrodziła mnie – podsumował Sikorski.</span></p>
<p><b>Debaty na miarę Oxfordu</b></p>
<p>Po tym żarliwym przemówieniu, kilku pytaniach z sali i pamiątkowych zdjęciach, przyszła pora na kolejny punkt programu kongresu – polityczny panel dyskusyjny.</p>
<p>Pomysł zorganizowania panelu politycznego powstał jako pierwszy z czterech paneli dyskusyjnych, gdyż organizatorzy jednogłośnie zgodzili się, że polityczna płaszczyzna członkostwa Polski w Unii Europejskiej nie tylko wzbudza ogromne zainteresowanie, ale także kontrowersje.</p>
<p>– Stworzenie okazji do dyskusji na ten temat i porównania różnych punktów widzenia było jednym z pierwszych celów Kongresu – opowiada Mateusz Mazzini, koordynator tego panelu i press oficer całego kongresu. – Panelistów dobieraliśmy wg bardzo prostego klucza – znając ich biografie i poglądy, staraliśmy się tak ułożyć panel, by jego uczestnicy nie reprezentowali tych samych opinii na temat Polski w UE. Ponadto staraliśmy się unikać zbytniego upolitycznienia panelu, gdyż miał on być – i był – forum do merytorycznej debaty, a nie agorą dla kampanii wyborczej. Dlatego właśnie zaprosiliśmy w większości naukowców, ekspertów i publicystów – dodaje. Niestety, wbrew wcześniejszym zapewnieniom, część z zaproszonych osób, w tym Marcin Zaborowski z PISM oraz Jarosław Gowin, nie dotarła na debatę.</p>
<p>– Organizacja tego panelu nie była łatwa w świetle wydarzeń na Ukrainie – w ostatniej chwili udział w panelu musiał odwołać dr Zaborowski, którego pochłonęły obowiązki dyplomatyczne na Krymie. Natomiast Jarosław Gowin, zaproszony przez nas celowo aby reprezentować konserwatywną stronę debaty, zgodnie z informacjami otrzymanymi z biura poselskiego nie pojawił się z przyczyn osobistych. Prawdopodobnie obowiązki związane z kampanią wyborczą w Krakowie okazały się bardziej priorytetowe i palące niż Kongres Studentów w Oxfordzie – kwituje gorzko Mazzini.</p>
<div><span style="line-height: 1.7;">Sytuację polityczną w kraju ostatecznie nakreślili: Adam Reichardt, prof. Krystyna Iglicka-Okólska, Edward Lucas i Timothy Garton Ash.</span></div>
<p><span style="line-height: 1.7;">Następnie miał miejsce wykład Adama Zamojskiego, wybitnego historyka, który przedstawił swój punkt widzenia na historię najnowszą Polski, poruszając między innymi trudny temat Żołnierzy Wyklętych, których dzień pamięci obchodziliśmy 1 marca. Z usta historyka padło zdanie, które poddawało w wątpliwość szczególną rolę tych bohaterów w historii Polski i przesadną w obecnych czasach gloryfikację, co wywołało sprzeciw wśród wielu spośród zasiadających w audytorium.</span></p>
<p>Tematem drugiego panelu dyskusyjnego była sytuacja ekonomiczna i gospodarcza Polski. O tym, że w Polsce się wiele zmieniło i żarto do niej wrócić mówili biznesmani: daniel Boniecki, Maciej Witucki, Tomasz Czechowicz, Dariusz Mioduski. Drugi dzień kongresu zakończyła debata na bieżące tematy.</p>
<p>W programie trzeciego i ostatniego dnia  znalazły się: kolejne panele dyskusyjne kulturalno-edukacyjne i obywatelski, a także wizyta znanych i lubianych przez młodzież celebrytów: Macieja Stuhra oraz Steffena Mollera.</p>
<p><b>Energia, prestiż i kontrowersje</b></p>
<p>Generalnie Kongres został okrzyknięty wielkim sukcesem. Joanna Bagniewska miała okazję uczestniczyć w prawie wszystkich kongresach do tej pory.</p>
<p>–Faktycznie z roku na rok poziom wzrasta i jest bardzo imponujące, co osiągnęli moi koledzy z Oxfordu – mówi. Joanna obecnie pracuje jako wykładowca na Nottingham Trinity Univertisity, ale przez ostatnie 7 lat była związana z Uniwersytetem Oxfordzkim. Była prezydentem Stowarzyszenia Polaków na tej uczelni i jest jedną z założycieli Federacji Polskich Stowarzyszeń Studenckich. Kilka lat temu przeprowadziła badania dot. stanu szkolnictwa wyższego w Polsce i wystosowała petycję  do ministerstwa z propozycją zmian, które mogłyby ten stan poprawić. Za tę działalność otrzymała odznaczenie z rąk ministra Sikorskiego.</p>
<p>– Wychowałem się za granicą w Berlinie i za każdym razem, gdy widzę takie zgromadzenie Polaków, jestem wręcz wniebowzięty. Takie wydarzenia dają duże możliwości networkingu oraz to, co nazywam Poland’s power, pozytywną energię, która motywuje nas do działania – powiedział Damian Polok, absolwent Uniwersytet w Cambridge, uczestnik Kongresu</p>
<div><span style="line-height: 1.7;">– Po raz drugi brałem udział w Kongresie Polskich Stowarzyszeń Studenckich. Ogólnie jestem bardzo pozytywnie nastawiony do wszelkich tego typu inicjatyw. Zaproszeni goście, forma i tematyka – wszystko miało swój wpływ na prestiż tego kongresu. Brakowało mi jednak pewnego dualizmu poglądowego. Z niezrozumiałych dla mnie powodów tylko jedna partia polityczna się reklamowała. Warto jednak pochwalić panią prof. Iglicką-Okólską, reprezentującą partię Jarosława Gowina, za to, że nie skupiła się tylko na propagandzie sukcesu, ale opisała trochę problemów dzisiejszej Polski, m.in. związanych z demografią – komentował Jerzy Byczyński, prezes BPP Law School Polish Society, prezes Polish Youth Association Patriae Fidelis</span></div>
<p>&nbsp;</p>
<p>– To był bardzo udany i wartościowy kongres – mówił Łukasz Filim, prezes Polish Professionals in London. – Pełen wielu ciekawych gości, spotkań i wystąpień. Z ramieniaPPL mogliśmy zaprezentować nasz mentoringowy projekt PoProStu, czyli Polish Professionals Studentom. W ten sposób staramy się podzielić naszym doświadczeniem zawodowym i zdobytą już wiedzą z polskimi studentami uczącymi się na brytyjskich uczelniach – dodał.</p>
<p><a href="https://www.dziennikpolski.co.uk/artykuly/2014/03/14/studenci-maja-glos/">Magdalena Grzymkowska</a></p>
<p>&nbsp;</p>
]]></content:encoded>
					
		
		
			</item>
		<item>
		<title>Wywiad dla portalu Edukator.pl</title>
		<link>/2014/02/13/wywiad-dla-portalu-edukator-pl/</link>
		
		<dc:creator><![CDATA[Joanna]]></dc:creator>
		<pubDate>Thu, 13 Feb 2014 00:10:40 +0000</pubDate>
				<category><![CDATA[Po polsku]]></category>
		<category><![CDATA[Video]]></category>
		<category><![CDATA[Cambridge University]]></category>
		<category><![CDATA[Edukator.pl]]></category>
		<category><![CDATA[Jacobs University]]></category>
		<category><![CDATA[Polacy w UK]]></category>
		<category><![CDATA[polscy naukowcy]]></category>
		<category><![CDATA[polscy studenci]]></category>
		<category><![CDATA[studia zagraniczne]]></category>
		<category><![CDATA[Uniwersytet Oksfordzki]]></category>
		<guid isPermaLink="false">http://jbagniewska.wordpress.com/?p=476</guid>

					<description><![CDATA[&#160; Resztę wywiadów można obejrzeć na stronie Edukator.pl &#160;]]></description>
										<content:encoded><![CDATA[<p><a href="https://jbagniewska.files.wordpress.com/2014/02/edukator.png"><img loading="lazy" class="alignnone wp-image-477 size-full" src="https://jbagniewska.files.wordpress.com/2014/02/edukator.png" alt="edukator" width="500" height="430" /></a></p>
<p>&nbsp;</p>
<p><iframe loading="lazy" width="790" height="444" src="https://www.youtube.com/embed/ecGffDnOsR4?feature=oembed" frameborder="0" allow="autoplay; encrypted-media" allowfullscreen></iframe></p>
<p><span style="line-height: 1.7;">Resztę wywiadów można obejrzeć na stronie </span><a style="line-height: 1.7;" href="https://media.edukator.pl/Polskie-Perspektywy,9854.html">Edukator.pl</a></p>
<p>&nbsp;</p>
]]></content:encoded>
					
		
		
			</item>
		<item>
		<title>M. Suskiewicz: Święto polskiej nauki</title>
		<link>/2013/11/20/m-suskiewicz-swieto-polskiej-nauki/</link>
		
		<dc:creator><![CDATA[Joanna]]></dc:creator>
		<pubDate>Wed, 20 Nov 2013 23:41:00 +0000</pubDate>
				<category><![CDATA[Po polsku]]></category>
		<category><![CDATA[Cambridge University]]></category>
		<category><![CDATA[Jagielloński24]]></category>
		<category><![CDATA[Polacy w UK]]></category>
		<category><![CDATA[polscy naukowcy]]></category>
		<category><![CDATA[polscy studenci]]></category>
		<category><![CDATA[polscy studenci w UK]]></category>
		<category><![CDATA[polska nauka]]></category>
		<guid isPermaLink="false">http://jbagniewska.wordpress.com/?p=397</guid>

					<description><![CDATA[Może przydałoby się spojrzeć na tego typu inicjatywy z chłodnego dystansu, opisać ich zalety i wady, zastanowić się nad tym, co trwałego wnoszą one do polskiej nauki, zwłaszcza, że większość ich uczestników przebywa przecież za granicą i nie wiadomo, czy kiedykolwiek do Polski wróci. Może, ale na razie jestem w...]]></description>
										<content:encoded><![CDATA[<p><a href="https://jbagniewska.files.wordpress.com/2013/11/jagielloc584ski24.png"><img loading="lazy" class="alignnone size-large wp-image-398" src="https://jbagniewska.files.wordpress.com/2013/11/jagielloc584ski24.png?w=500" alt="Jagielloński24" width="729" height="414" /></a></p>
<p><strong>Może przydałoby się spojrzeć na tego typu inicjatywy z chłodnego dystansu, opisać ich zalety i wady, zastanowić się nad tym, co trwałego wnoszą one do polskiej nauki, zwłaszcza, że większość ich uczestników przebywa przecież za granicą i nie wiadomo, czy kiedykolwiek do Polski wróci. Może, ale na razie jestem w stanie opisać tylko niesamowite wrażenie, jakie „Polskie perspektywy” na mnie wywarły: wrażenie niezwykłego, radosnego święta.</strong></p>
<p>Piątek rano. Przyleciałem z deszczu, z szarości, z mgły, a tu, gdzie spodziewać się można było pogody jeszcze gorszej, nieprzeniknionych chmur i silnych wiatrów – świeci słońce. Jedziemy, powoli mijając tłumy pieszych i rowerzystów i zatrzymując się kilka razy na światłach, w tym raz, by przepuścić grupę dziewcząt w szkolnych mundurkach z kijami do hokeja na trawie w dłoniach. Czy od dawna jest tak ładnie? Od niedawna, a i wkrótce ma się znów zepsuć, odpowiada życzliwie taksówkarz, ciągnąc dalej z nabytą przez lata wprawą tę fascynującą rozmowę o pogodzie. Przyleciałem, widzi, z Europy, a skąd dokładnie? Anglia najwyraźniej nie leży w Europie. Cała podróż z dworca do Peterhouse, najstarszego college’u w Cambridge, gdzie odbywa się tegoroczna edycja konferencji „Science. Polish Perspectives – Nauka. Polskie Perspektywy”, trwa może pięć-dziesięć minut. Patrzę przez okno, a w głowie kłębią mi się zapamiętane z lektur historie dotyczące tego miasta. Gdzieś za rogiem musiało być kino – czy nadal istnieje? – do którego uciekał po wykładach zmęczony Ludwig Wittgenstein. Widzę w wyobraźni, jak siada w pierwszym rzędzie, przy samym ekranie i nerwowo wcina pączki. Gdzieś nad rzeką z kolei stać musi wielka, późnogotycka King’s College Chapel. Jedziemy powoli przez miasto, a mnie z egzaltacji zdaje się niemalże, że w szumie samochodu słyszę „Magnificat” napisany specjalnie dla King’s College Choir przez Sir Johna Tavenera, tego samego Sir Johna Tavenera, którego śmierć ogłosiły kilka dni wcześniej gazety i strony internetowe.</p>
<p>Drugi obraz: sobota wieczór, Corpus Christi College, kolacja kończąca konferencję. Była łacińska modlitwa, teraz wszyscy zajęci są wyborem koloru wina. Portrety i malowane wzory Williama Morrisa na ścianach, światło świec, wieczorowe stroje, gołąb na talerzu. Ktoś mówi, że nieudany, ale nigdy w życiu nie jadłem gołębia, więc nie wiem, co odpowiedzieć. Poczciwy Wittgenstein słusznie argumentował w „Dociekaniach filozoficznych” – przeciwko scejntystom, pozytywistom i samemu sobie z czasów „Traktatu” – że jest wiele sensownych użyć języka. Sensownie można rozmawiać w czasie dnia o różnych dziedzinach nauki: biologii, biochemii, fizyce, inżynierii, psychologii, ekonomii, ale sensownie można rozmawiać też wieczorem przy kolacji o gołębiu. Na żadnej innej konferencji nie widziałem, muszę przyznać, tak ożywionego życia towarzyskiego, tak naturalnie toczonych rozmów, tak dobrej atmosfery. Niezastąpieni główni organizatorzy, Tomasz Cebo (Cambridge) i Magdalena Richter (Instytut Biochemii i Biofizyki PAN, Warszawa i Cambridge), wznoszą toast za uczestników, jakiś czas później Michał Leszczyński reprezentujący London School of Economics Polish Society wygłasza z kolei długi toast za organizatorów, do których należą jeszcze Kinga Pławik, Paweł Jaworski, Ewelina Gregolińska, Piotr Oleśkiewicz i Aleksandra Kołodziejczyk, wszyscy z Cambridge bądź Oksfordu, oprócz Pawła Jaworskiego, który studiował na Politechnice Gdańskiej, a także w Chinach i na Tajwanie. Kieliszki z winem wędrują w górę, wybuchają długie brawa. Na sam koniec w naszej części sali wznosimy jeszcze parę dodatkowych, prywatnych toastów wyjętą spod stołu polską wódką.</p>
<p>Ewelina Gregolińska, jedna z organizatorek, podkreśla, że od początku postanowiono, by każde miejsce, z którym uczestnicy mają styczność, było wyjątkowe. Stąd najstarszy college w Cambridge, jako miejsce wykładów i kolacja w sali jadalnej Corpus Christi: – Wszyscy włożyliśmy ogrom pracy w tę konferencję, a dla Tomka i Magdy był to zapewne dodatkowy etat – mówi. – Dla mnie osobiscie były to trzy intensywne dni, spędzone wśród wspaniałych ludzi, pięknej architektury, z fascynującą nauką w tle. Zaangażowanie się w organizację konferencji było jedną z najlepszych decyzji jakie podjęłam w życiu.</p>
<p>Pomiędzy piątkiem rano, a sobotnią nocą – dwa dni wykładów, warsztatów, sesji plakatowych i dyskusji. Uczestnicy to głównie polscy studenci i młodzi naukowcy przebywający na co dzień za granicą, ale są też zaproszeni goście: znani profesorowie z Polski (m.in. prof. Maciej Żylicz, biochemik i prezes Fundacji na rzecz Nauki Polskiej, prof. Jacek M. Baranowski, specjalista od grafenu, prof. Robert Hołyst, dyrektor Instytutu Chemii Fizycznej PAN) i polscy profesorowie z Anglii (m.in. prof. Mirosław Wyszyński, termodynamik i dr Krzysztof Kozioł, nanotechnolog), a także przedstawiciele organizacji zajmujących się finansowaniem i promowaniem nauki w Polsce i sponsorów, w tym chłopaki z Boston Consulting Group. Jest również dr Piotr Karasiński, znany matematyk finansowy, swego czasu vice-prezes banku Goldman Sachs, który wytrwale słucha wszystkich prezentacji, a w przerwach i wieczorami i dyskutuje ze studentami. Konferencję otwiera Ambasador RP Witold Sobków.</p>
<p>Główny punkt programu stanowią jednak wykłady młodych naukowców, popularne w formie, wzorowane nieco na TED. Krzysztof Bar z Oksfordu, organizator zeszłorocznej edycji, mówi o mechanice kwantowej; Szymon Stelter z Uniwersytetu Londyńskiego – o produkowaniu ludzkich przeciwciał w roślinach; Joanna Bagniewska, wykładowca na Nottingham Trent University – o wykrywaniu materiałów wybuchowych przy pomocy specjalnie szkolonych pszczół; Antoni Wróbel pracujący nad doktoratem z krystalografii białek w Cambridge – o transporcie pęcherzykowym wewnątrz komórek. Ten ostatni dla zilustrowania procesów, o których mówi, puszcza bańki mydlane. Lśniące pęcherzyki szybują w powietrzu i spadają powoli na scenę w sali wykładowej Peterhouse- college’u, do którego należeli Max F. Perutz i Sir John Kendrew, laureaci Nagrody Nobla z Chemii w 1962 za pierwszą strukturę białka otrzymaną dzięki krystalografii.</p>
<p>Ewelina Gregolińska, jedna z organizatorek, ocenia poziom tegorocznych prelegentów – powyżej wymieniłem tylko małą ich część – jako bardzo wysoki: – Inspirujące dyskusje pomiędzy uczestnikami dało sie słyszeć do późnych godzin nocnych – dodaje. Główna nagroda jury za najlepszą prezentację wędruje do Agnieszki Lekawy-Raus z Cambridge, która mówi o grafenowych nanorurkach. Jedna z dwóch drugich nagród jury, a także nagroda publiczności idą w ręce Michała Kępy z Uniwersytetu w Edynburgu za wykład o dźwięku, magnetyzmie i nadprzewodnictwie.</p>
<p>Wśród uczestników można zauważyć kilka szczególnych grup. Są na przykład przyrodnicy-eleganci, w wełnianych bądź lnianych marynarkach, jakby wyjęci z powieści Evelyna Waugh, mili i nieco ekstrawaganccy. Zwykle mają kolorowe skarpety. „Właśnie zakryta spodniami skarpetka – przypominają się słowa naszego Waugh, Leopolda Tyrmanda – demonstrowana nie zawsze, lecz jedynie w chwili podniesienia nogi, kryje w sobie ogromnie wiele prawdy o człowieku”. Inna, wyróżniająca się grupa to przyszli finansiści i bankierzy, głównie z London School of Economics. Postawni, kulturalni, też nienagannie, choć mniej ekstrawagancko ubrani, w ojczyźnie interwencjonisty Keynesa nie tracą rezonu i na klubowej imprezie po sobotniej kolacji rozkręcają tańce. No i są oczywiście dziewczęta, jakoś tak się składa wszystkie onieśmielająco inteligentne i piękne. Może powinienem spojrzeć na wszystko nieco chłodniej i krytyczniej, ale nie mogę teraz pozbyć się właśnie tej jednej, egzaltowanej myśli: jacy my wszyscy młodzi, zdolni, piękni, fantastyczni!</p>
<p>– Konferencja w Cambridge napełniła mnie motywacją i energią – mówi mi Michał Kępa, prywatnie mój przyjaciel od podstawówki. – Motywacją do dalszej pracy nad moim projektem, który wymaga wiele cierpliwości i rozpoczynania wielu aspektów od nowa. Energią do działania w sferze popularyzacji nauki i dydaktyki. Wspaniała atmosfera jaka panowała podczas konferencji wynika z charakteru uczestników – ich otwartości, inteligencji, talentów, ciekawości świata i innych ludzi, chęci rozmowy.</p>
<p>Noc z piątku na sobotę spędzamy na imprezach w pokojach polskich studentów w Cambridge. W klasycystycznym akademiku z klatką schodową obwieszoną portretami gramy na gitarze i śpiewamy polskie pieśni żołnierskie i ckliwe utwory Starego Dobrego Małżeństwa. Dziś Polaków w Cambridge jest dość sporo, powiedziałbym, że przeciętnie kilkoro na college, a college’ów jest trzydzieści jeden.</p>
<p>Dwadzieścia kilka lat temu było całkiem inaczej. Wśród gości konferencji jest dr hab. Konrad Bajer, doktorant w Trinity College w latach 1984-8, który od wielu lat pracuje na Wydziale Fizyki Uniwersytetu Warszawskiego. Jego angielski wciąż wybrzmiewa pięknym, brytyjskim akcentem. – W tym czasie Polaków na Uniwersytecie w Cambridge było niewielu, wszyscy się znali i mogli zmieścić się w jednym większym pokoju – opowiada. – „Cultural shock” jaki towarzyszył przyjazdowi z komunistycznej Polski do Cambridge, które było nieporównanie bardziej tradycyjne i konserwatywne niż dziś, był potężny. Cudzoziemców przebywało tam wówczas znacznie mniej niż teraz, a z Europy Środkowo-Wschodniej zaledwie garstka.</p>
<p>Jedząc gołębia, przypominam sobie o tzw. „srebrnej brygadzie”, grupie wysokich polskich oficerów, zarabiających po wojnie na życie polerowaniem zastawy w jednym z londyńskich hoteli. Ta konferencja to gra na nosie historii, która tak rzadko pozwalała nam, Polakom, robić to, w czym byliśmy dobrzy i na co mieliśmy ochotę.</p>
<p>– Dziś młodzi polscy naukowcy – kontynuuje dr Bajer – pozbawieni kompleksów, świadomi swej wartości, spontanicznie tworzą swoisty „klub” osób, które mając całkowitą swobodę wyboru, myślą jednak o ewentualnej karierze w Polsce lub co najmniej o utrzymywaniu bliskich kontaktów z polskim środowiskiem naukowym.</p>
<p>Podobnie ocenia dzisiejszą sytuację jeden z młodych prelegentów, Szymon Stelter: – Mam wrażenie, że polscy naukowcy pracujący za granicą to nie zwykli „uciekinierzy”, którzy przenoszą się tam gdzie im po prostu w danym momencie wygodniej. Są to raczej osoby z niesamowitą, wręcz zaraźliwą pasją do nauki, która prowadzi ich w miejsca, gdzie mogą realizować swoje marzenia. Jednocześnie, chcą dać coś w zamian. Zadają sobie pytania o to, jak funkcjonuje nauka w Polsce, co jest nie tak i co można zrobić, żeby było lepiej.</p>
<p>To prawda – panele dyskusyjne, które cieszą się dużym zainteresowaniem, w większości dotyczą możliwości poprawy warunków dla badań naukowych w naszym kraju.</p>
<p>– Podoba mi się, że niektórzy wracając, przynoszą do Polski cały dorobek zdobytych za granicą doświadczeń, umiejętności, kontaktów, a inni zostając zagranicą poszukują możliwości współpracy z instytucjami polskimi. Muszę przyznać, że trudno jest mi się oprzeć wrażeniu, że wśród uczestników tej konferencji są osoby, które będą miały bezpośredni wpływ na kształt polskiej nauki w przyszłości – dodaje Szymon. Najbardziej może niezwykłym gościem tej konferencji jest dr Alessandro Facchini, młody szwajcarski logik, który zdecydował się na podjęcie pracy na Uniwersytecie Warszawskim. Jak mówi, ze względu na niezwykle wysoki poziom naukowy wydziału, na którym pracuje.</p>
<p>Szymon zwraca też moją uwagę na znaczenie, jakie ma możliwość kontaktu z przedstawicielami organizacji takich jak Fundacja na rzecz Nauki Polskiej: – Wiedząc jakich wartości poszukują, dowiadujemy się w jakim kierunku efektywnie się rozwijać – mówi. – Jednocześnie jest to sytuacja korzystna dla obydwu stron, ponieważ im z kolei zależy, by znaleźć jak najlepsze osoby potencjalnie zainteresowane powrotem do kraju.</p>
<p>Wśród naukowców z Polski nastroje są raczej optymistyczne. Prof. Hołyst i prof. Marta Miączyńska (Międzynarodowy Instytut Biologii Molekularnej i Komórkowej, Warszawa) zgadzają się, że aktualnie sytuacja finansowa najlepszych polskich naukowców jest godna pozazdroszczenia, nawet w porównaniu z Zachodem. – Przede wszystkim budujące jest to, że coraz lepiej rozumiemy u nas w kraju, jak bardzo ważni dla rozwoju polskiej nauki są tacy ludzie, jakich mogliśmy spotkać na tej konferencji – cieszy się dr Bajer.</p>
<p>Jednak nawet gdyby „Polskie perspektywy” miały okazać się tylko tym – wspólnym świętem młodych polskich naukowców rozproszonych po różnych krajach Europy – to i tak będzie to bardzo wiele. Pamiętam piątkowy poranek, taksówkę, słońce i wciąż jeszcze dość zielone parki Cambridge, i słyszę w myślach słowa „Finlandii” Świetlików, przypomnianej ostatnio przez któregoś ze znajomych na Facebooku piosenki o ulatującym szczęściu: „Nigdy nie będzie takiego lata”. No chyba, że za rok, znów jesienią, na kolejnej konferencji z tego samego cyklu.</p>
<p><em>Konferencja &#8220;Science. Polish perspectives- Nauka. Polskie perspektywy odbyła się w Cambridge w dniach 15-16 listopada 2013r. Wsród patronów naukowych konferencji jest Polski Ośrodek Naukowy UJ w Londynie.</em></p>
<p>&nbsp;</p>
<p>Tekst Marcina Suskiewicza dostępny <a href="https://jagiellonski24.pl/2013/11/20/m-suskiewicz-swieto-polskiej-nauki/">tutaj</a>.</p>
]]></content:encoded>
					
		
		
			</item>
		<item>
		<title>Film promocyjny The Kings Foundation</title>
		<link>/2013/07/22/film-promocyjny-the-kings-foundation/</link>
		
		<dc:creator><![CDATA[Joanna]]></dc:creator>
		<pubDate>Mon, 22 Jul 2013 18:16:07 +0000</pubDate>
				<category><![CDATA[Po polsku]]></category>
		<category><![CDATA[Video]]></category>
		<category><![CDATA[Oksford]]></category>
		<category><![CDATA[polscy naukowcy]]></category>
		<category><![CDATA[polscy studenci]]></category>
		<category><![CDATA[studenci w UK]]></category>
		<category><![CDATA[studia zagraniczne]]></category>
		<category><![CDATA[Uniwersytet Oksfordzki]]></category>
		<category><![CDATA[uniwersytety]]></category>
		<guid isPermaLink="false">http://jbagniewska.wordpress.com/?p=375</guid>

					<description><![CDATA[]]></description>
										<content:encoded><![CDATA[<p><iframe loading="lazy" width="790" height="444" src="https://www.youtube.com/embed/vOrWgldd-Ic?feature=oembed" frameborder="0" allow="autoplay; encrypted-media" allowfullscreen></iframe></p>
]]></content:encoded>
					
		
		
			</item>
		<item>
		<title>Polacy w Oksfordzie: ten uniwersytet otwiera wiele drzwi</title>
		<link>/2012/10/22/polacy-w-oksfordzie-ten-uniwersytet-otwiera-wiele-drzwi/</link>
		
		<dc:creator><![CDATA[Joanna]]></dc:creator>
		<pubDate>Sun, 21 Oct 2012 23:05:13 +0000</pubDate>
				<category><![CDATA[Po polsku]]></category>
		<category><![CDATA[Nauka w Polsce]]></category>
		<category><![CDATA[Oksford]]></category>
		<category><![CDATA[PAP (Polska Agencja Prasowa)]]></category>
		<category><![CDATA[Polacy w UK]]></category>
		<category><![CDATA[polscy studenci]]></category>
		<category><![CDATA[Uniwersytet Oksfordzki]]></category>
		<category><![CDATA[uniwersytety]]></category>
		<guid isPermaLink="false">http://jbagniewska.wordpress.com/?p=350</guid>

					<description><![CDATA[Artykuł PAP – Nauka w Polsce: Codziennie chodzą tymi samymi ulicami co Oscar Wilde albo Tolkien, mogą wypić kawę z noblistą lub brytyjskim lordem i jest ich około 200. Polacy studiujący lub pracujący na Uniwersytecie Oksfordzkim przyznają: studia w Oksfordzie otwierają wiele drzwi. „Poziom matematyki i informatyki w Oksfordzie nie...]]></description>
										<content:encoded><![CDATA[<p>Artykuł <a href="https://www.naukawpolsce.pap.pl/aktualnosci/news,392490,polacy-w-oksfordzie-ten-uniwersytet-otwiera-wiele-drzwi.html">PAP – Nauka w Polsce</a>:</p>
<p><a href="https://jbagniewska.files.wordpress.com/2013/07/papox.png"><img loading="lazy" class="alignnone size-large wp-image-351" src="https://jbagniewska.files.wordpress.com/2013/07/papox.png?w=500" alt="papOx" width="500" height="452" /></a></p>
<div><strong>Codziennie chodzą tymi samymi ulicami co Oscar Wilde albo Tolkien, mogą wypić kawę z noblistą lub brytyjskim lordem i jest ich około 200. Polacy studiujący lub pracujący na Uniwersytecie Oksfordzkim przyznają: studia w Oksfordzie otwierają wiele drzwi.</strong></div>
<p>„Poziom matematyki i informatyki w Oksfordzie nie jest wcale wyższy niż na polskich uczelniach. Matematyka jest taka sama w każdym języku. Jednak te uniwersytety – Oksford i Cambridge &#8211; nie tylko uczą, ale też wychowują. Moim zdaniem to jest największa różnica między polskimi i brytyjskimi uczelniami” &#8211; powiedział PAP Krzysztof Bar z Uniwersytetu w Oksfordzie.</p>
<p>Jak wyjaśnił, możliwości rozwoju nie tylko pod względem naukowym, ale też osobowościowym, sportowym czy organizacyjnym w Oksfordzie są nieograniczone. „To jest też kwestia tradycji. Od stuleci misją Oksbridge (Oksfordu i Cambridge &#8211; PAP) było wychowywanie elity społeczeństwa brytyjskiego. Dlatego studenci mogą angażować się w działalność najróżniejszych stowarzyszeń czy np. grać w orkiestrze” &#8211; opisał Bar, prezes Oxford University Polish Society.</p>
<p>Jak przyznają młodzi Polacy studiujący w Oksfordzie również sama atmosfera miasta ma dla nich duże znaczenie. „To jest niesamowite, że mogę iść ulicą i myśleć: tędy szedł Oscar Wilde albo Tolkien. Na końcu korytarza budynku, w którym pracuję są sami nobliści i lordowie, a ja mogę nawet umówić się z nimi na kawę, jeśli tylko bym chciała” &#8211; podkreśliła inna studentka Oksfordu Joanna Bagniewska.</p>
<p>„Jestem mile połechtana, kiedy wyjeżdżam z Oksfordu i gdy ludzie dowiadują się, że studiuję na tej uczelni traktują mnie zupełnie inaczej. Oksford otwiera bardzo wiele drzwi” &#8211; dodała.</p>
<p>Jak wyjaśnił Krzysztof Bar, na jego uczelni studiują najlepsi z całego świata, „ludzie niesamowicie zdeterminowani”. „To nie jest wcale tak, że tutaj przyjeżdżają tutaj tylko studenci z bogatych rodzin. Są niezliczone przypadki osób z małych miejscowości, które przez wiele lat starały się by móc zostać tutaj przyjętym”- powiedział.</p>
<p>W jaki sposób zostać studentem Oksfordu? Aplikację trzeba złożyć już na początku trzeciej klasy liceum. „Chodziłem do liceum w Krakowie i pomyślałem, że byłoby fajnym doświadczeniem przejść przez taki proces rekrutacyjny. Przechodziłem przez kolejne etapy i około Bożego Narodzenia dostałem ofertę, czyli warunki które trzeba spełnić na maturze, by się dostać na uczelnię. Pomyślałem, że skoro doszedłem już tak daleko, to byłoby wielkim marnotrawstwem nie dać z siebie teraz absolutnie wszystkiego. To najlepsza decyzja jaką w życiu podjąłem” &#8211; zaznacza.</p>
<p>Jednym z największych zmartwień tutejszych studentów są koszty utrzymania. „Zakwaterowanie, wyżywienie i loty do Polski, to koszt około 5-6 tysięcy funtów rocznie &#8211; żyjąc dosyć rozsądnie, ale nie oszczędzając bardzo” &#8211; mówi Krzysztof Bar.</p>
<p>Łączenie studiów z pracą nie jest tak częste i popularne jak w Polsce. „Studenci Oksfordu nie mogą pracować w czasie roku akademickiego, chyba że mają specjalne pozwolenie. Zresztą i tak nie ma na to czasu” &#8211; wyjaśnił rozmówca PAP.</p>
<p>Można za to pracować w wakacje, albo wziąć kredyt studencki – około 9 tys. funtów rocznie &#8211; ale jego spłata bywa problematyczna, dlatego nie wszyscy decydują się na taki krok. W efekcie studenci często zdają się na pomoc rodziny.</p>
<p>„Spędziłem pół roku szukając agencji, która w jakimś stopniu mogłaby mi sfinansować studia. Wszyscy mówili bym źródeł finansowania szukał w Polsce, a w Polsce bym ich szukał tutaj” &#8211; przyznał Bar.</p>
<p>Więcej szczęścia miała Joanna Bagniewska, która na studia magisterskie otrzymała uczelniane stypendium. Studia doktoranckie podjęła dzięki stypendium jednej z polskich fundacji.</p>
<p>Większość polskich studentów i doktorantów w Oksfordzie deklaruje chęć utrzymywania kontaktu z rodzimą nauką albo powrót do Polski po kilku latach pracy w Wielkiej Brytanii. „Byłoby wielką nieuczciwością nie wykorzystać w Polsce ze zdobytych w Oksfordzie doświadczeń” &#8211; zaznaczył Krzysztof Bar.</p>
<p>„Mogłabym przyjechać do kraju i czekać aż praca mi spadnie z nieba, ale jest to trochę mało realne w przypadku zoologa. Najkorzystniejsze będzie stworzenie współpracy instytucjonalnej, w której jedną nogą byłabym na Wyspach Brytyjskich, a jednocześnie mogłabym przenieść rozwiązania i nową metodologię do Polski” &#8211; powiedziała Joanna Bagniewska.</p>
<p>W 2011 roku łącznie z kadrą naukową w Uniwersytecie Oksfordzkim uczyło się i pracowało około 200 Polaków. „My spotykamy się bardzo często, ale wzrost liczby studentów spowodował, że trudno znać wszystkich osobiście” &#8211; powiedział Krzysztof Bar.</p>
<p>Jedną z okazji do spotkania była konferencja „Science. Polish Perspectives”, która odbyła się w Oksfordzie między 19 a 21 października. Wzięło w niej udział blisko 150 polskich studentów i młodych uczonych studiujących na uczelniach brytyjskich, ale też w Austrii, Holandii czy Niemczech.</p>
<p>Z Oxfordu Ewelina Krajczyńska</p>
]]></content:encoded>
					
		
		
			</item>
		<item>
		<title>Polacy nie wracają</title>
		<link>/2012/06/16/polacy-nie-wracaja/</link>
		
		<dc:creator><![CDATA[Joanna]]></dc:creator>
		<pubDate>Sat, 16 Jun 2012 22:56:21 +0000</pubDate>
				<category><![CDATA[O społeczeństwie]]></category>
		<category><![CDATA[Po polsku]]></category>
		<category><![CDATA[Gazeta Wyborcza]]></category>
		<category><![CDATA[Polacy w UK]]></category>
		<category><![CDATA[polscy studenci]]></category>
		<category><![CDATA[powroty]]></category>
		<category><![CDATA[studia zagraniczne]]></category>
		<category><![CDATA[Uniwersytet Oksfordzki]]></category>
		<guid isPermaLink="false">http://jbagniewska.wordpress.com/?p=346</guid>

					<description><![CDATA[Artykuł Gazety Wyborczej: Polacy, którzy wyjechali na studia za granicą, w większości nie wracają do kraju. Z Wielkiej Brytanii wraca co szósty. &#8221;Gazeta&#8221; dotarła do brytyjskich danych na temat tego, gdzie absolwenci pracują na sześć miesięcy po uzyskaniu dyplomu. Zbiera je co roku Higher Education Statistics Agency (HESA). Z 920...]]></description>
										<content:encoded><![CDATA[<p>Artykuł <a href="https://wyborcza.pl/1,76842,11944068,Polacy_nie_wracaja.html">Gazety Wyborczej</a>:</p>
<p><a href="https://jbagniewska.files.wordpress.com/2013/07/polacyniewracaja.png"><img loading="lazy" class="alignnone size-large wp-image-347" src="https://jbagniewska.files.wordpress.com/2013/07/polacyniewracaja.png?w=500" alt="PolacyNieWracaja" width="500" height="458" /></a></p>
<p>Polacy, którzy wyjechali na studia za granicą, w większości nie wracają do kraju. Z Wielkiej Brytanii wraca co szósty.</p>
<p>&#8221;Gazeta&#8221; dotarła do brytyjskich danych na temat tego, gdzie absolwenci pracują na sześć miesięcy po uzyskaniu dyplomu. Zbiera je co roku Higher Education Statistics Agency (HESA).</p>
<p>Z 920 polskich absolwentów brytyjskich uniwersytetów z 2010 r., którzy odpowiedzieli na ankietę, aż 625 pracowało w Anglii. Kolejnych 85 w Szkocji, 30 w Walii, po kilku w Niemczech, Hiszpanii, Belgii, Francji, Szwecji, Szwajcarii. Do Polski wróciło 150.</p>
<p>To o tyle zaskakujące, że polscy pracodawcy narzekają na słabe przygotowanie absolwentów polskich uniwersytetów. W Wielkiej Brytanii czy USA studia są często o wiele bardziej praktyczne. Humanistyczne kładą nacisk na umiejętność krytycznego myślenia i wyrażania się na piśmie bardziej niż na encyklopedyczną wiedzę. Dokładnie na brak tego typu umiejętności narzekali ostatnio m.in. na łamach &#8221;Gazety&#8221; polscy pracodawcy.</p>
<p>Polscy absolwenci studiów w Wielkiej Brytanii, USA i innych krajach albo nie chcą wracać, albo są przekonani, że w Polsce nikt ich nie chce.</p>
<p>&#8211; Większość polskich studentów tutaj jest zmuszona do wzięcia pożyczki na studia. Jej spłacenie jest łatwiejsze, gdy pracuje się np. w City, dlatego pozostają w Wielkiej Brytanii &#8211; tłumaczy Joanna Bagniewska, która kończy doktorat z zoologii na Oksfordzie. Zdarzają się też powody natury osobistej, np. związek z cudzoziemcem.</p>
<p>Niepokojąco duży jest jednak także odsetek tych, którzy twierdzą, że nie wracają, bo nie mają do czego: nie widzą dla siebie perspektyw zatrudnienia, nie mają kontaktów, które ich zdaniem są niezbędne, by pracę znaleźć.</p>
<p>Dotyczy to w szczególności humanistów. Kuba Stawiski, student filologii klasycznej i angielskiej na Oksfordzie, uważa, że w Polsce pracy nie znajdzie. Chciałby pracować na uniwersytecie albo w mediach.</p>
<p>&#8211; W zeszłym roku odmówiłem pójścia na praktyki do jednego z koncernów medialnych w Polsce ze względu na autentyczny wyzysk, jakiemu byłbym poddany: 45 nocnych, 8-godzinnych dyżurów w miesiącu za 450 złotych. Moim zdaniem to uwłacza jakiemukolwiek poczuciu przyzwoitości w relacjach praktykant &#8211; korporacja &#8211; mówi.</p>
<p>Historie tych, którzy wrócili, niekoniecznie zachęcają następnych. Niektóre brzmią jak koszmarny sen. &#8211; Powiedziano mi, że mój magister jest nieważny i że muszę nostryfikować dyplom w Polsce. Tyle że w Polsce nigdzie nie ma kierunku, który studiowałam, więc musiałabym wybrać podobny i uzupełniać połowę studiów &#8211; relacjonuje Kasia, która skończyła edukację międzynarodową na Oksfordzie.</p>
<p>Po powrocie wysłała około stu CV do ministerstw, innych instytucji, szkół językowych. Była na 10 rozmowach, ale nigdzie jej nie zatrudniono. &#8211; Najbardziej bolało, że ludzie są tacy złośliwi. Pytano, czy wróciłam, bo nie poradziłam sobie za granicą. Czy tam nikt mnie nie chciał zatrudnić. Kwestionowano, że taka zwykła osoba z małej miejscowości może zostać przyjęta na Oksford &#8211; wspomina.</p>
<p>Grzegorz Piotrowski zrobił doktorat z socjologii w Europejskim Instytucie Uniwersyteckim we Florencji. Studia te finansuje polskie państwo. &#8211; Państwo inwestuje, a potem z tego nie korzysta, musimy się dobijać, żeby wrócić &#8211; ocenia. Znalazł pracę na uniwersytecie w Szwecji, lecz nadal nie może znaleźć w Polsce.</p>
<p>&#8211; Jest mała rotacja kadr na akademickim rynku pracy. Mam też wrażenie, że w Polsce duże znaczenie mają znajomości: u kogo się pisało doktorat, a nie, co było w tym doktoracie &#8211; mówi. Narzeka także na przepływ informacji. &#8211; Dowiaduję się o tym, że gdzieś jest konkurs, jeśli dostanę e-maila od kogoś znajomego.</p>
<p>Na brak pracy nie narzekają inżynierowie i finansiści. Jan, który skończył London School of Economics and Political Science (LSE) i amerykański Uniwersytet Johnsa Hopkinsa, od pięciu lat pracuje w Warszawie w funduszu inwestującym w firmy w regionie i jest zadowolony ze swego wyboru.</p>
<p>&#8211; Cieszę się, że pracuję w regionie, który na tle reszty Europy rozwija się tak dynamicznie. Od początku kryzysu w 2008 r. wielu bardzo zdolnych znajomych pracujących w londyńskim City rozważa powrót do Polski. Chcą wrócić, ale nie wiedzą, gdzie zacząć. Przekonuję, żeby wracali, że tu ich docenią, ale oni czasem nie wierzą, twierdzą, że pracę dostaje się tu po znajomości, że są szklane sufity, a wysokie kompetencje i bogate doświadczenie nie są dla pracodawców najważniejsze &#8211; twierdzi.</p>
<p>Absolwenci zagranicznych studiów to nadal na polskim rynku poniekąd nowość. Kiedyś na takie studia wyjeżdżali nieliczni. &#8211; To było trochę jak wyprawa w Himalaje &#8211; zauważa Jan. Od czasu, gdy Polska weszła do UE, studia we wszystkich 27 krajach stały się dla nas dużo bardziej dostępne.</p>
<p>Polacy wyjeżdżają szczególnie do Wielkiej Brytanii. Co roku na studia licencjackie, magisterskie i doktoranckie na Wyspach dostaje się około tysiąca Polaków (w 2011 r. aplikowało 2135 osób, dostało się 944).</p>
<p>Ostatnio ta liczba nieco jednak spada. W rekordowym roku 2007 chętnych było ponad 3 tys. W tym roku chętnych może być jeszcze mniej, bo brytyjskie uniwersytety bardzo podniosły czesne.</p>
<p><b>Anna*</b></p>
<p><b>Kilkanaście lat mieszkała w Londynie. Skończyła studia na dobrym uniwersytecie i kilka lat pracowała w sektorze finansowym. Trzy lata temu wróciła do Warszawy</b></p>
<p>&#8211; Wróciłam ze względów rodzinnych. Na początku to był szok, wszystko inaczej. O odpowiednią pracę było mi trudno, właściwie nadal szukam. Kultura firmy, w której pracuję, mi nie odpowiada, płaca też nie za bardzo.<br />
Mam wrażenie, że w Polsce i w Anglii zwraca się przy rekrutacji uwagę na zupełnie inne rzeczy. Tam bardziej liczy się doświadczenie, to, czy ktoś jest obrotny i szybko się uczy, a nie konkretnie, co robił i co studiował. Zakłada się, że jeśli ktoś skończył dobre studia, to szybko się nauczy, nawet jeśli podejmie pracę w nie do końca swojej branży.</p>
<p>W Polsce liczy się konkretne wykształcenie i doświadczenie w dziedzinie, którą człowiek ma się zajmować. Na rozmowach kwalifikacyjnych jak mantra powtarzał się argument, że nie znam polskiego rynku. Większy nacisk kładzie się na teoretyczną wiedzę. Podczas rozmów porównywano, jakie konkretnie zajęcia miałam na studiach, choć mam za sobą lata pracy.</p>
<p>Szokiem była dla mnie też czołobitność wobec szefów. Gdy szefowa zarzuciła mi, że coś źle zrobiłam, grzecznie wytłumaczyłam jej w mailu, dlaczego uważam inaczej. Była zdziwiona, że w ogóle śmiem odpowiadać.</p>
<p>Polacy mają też trudności z pracą w grupie. Nawet kiedy jadą na wakacje, nie chcą przekazywać swych spraw innym. Dziwiło mnie też, że ludzie nie wychodzą razem po pracy, np. do pubu. W Anglii idzie się z kolegami i prowadzi niezobowiązujące rozmowy, ale jednak. W Polsce tego nie ma. Jeśli już ktoś wchodzi w relację, to głębiej.</p>
<p><i>* imię zmienione</i></p>
<p><b>Jan</b></p>
<p><b>Skończył stosunki międzynarodowe i ekonomię na London School of Economics and Political Science (LSE) i na Uniwersytecie Johnsa Hopkinsa w </b><b>USA</b><b>. Pracuje w </b><b>Warszawie</b><b> od pięciu lat, w funduszu inwestującym w firmy w regionie</b></p>
<p>&#8211; Dostęp do londyńskiego City jest dla studentów w Anglii dużo łatwiejszy. Już na pierwszym roku miałem kilkutygodniowe praktyki w jednym z banków inwestycyjnych.</p>
<p>W trakcie studiów pracowałem w elastycznych godzinach w City, więc kończąc studia, miałem już w CV trochę doświadczenia zawodowego. W Polsce byłoby to dużo trudniejsze, tu szeroko pojęty sektor usług finansowych i, co za tym idzie, praktyki dla studentów są o wiele mniej rozwinięte. Dzięki temu mogłem też myśleć o pracy w finansach, choć ich nie studiowałem.</p>
<p>Dla osób wracających z zagranicy barierą wejścia na polski rynek pracy jest brak kontaktów. Rynek pracy jest jednym z najbardziej nieefektywnych &#8211; informacje o miejscach pracy nie docierają do właściwych kandydatów i na odwrót.</p>
]]></content:encoded>
					
		
		
			</item>
		<item>
		<title>“Ślady na piasku” – Oksford</title>
		<link>/2011/09/07/audycja-polskiego-radia-oksford-kojarzy-sie-przede-wszystkim/</link>
		
		<dc:creator><![CDATA[Joanna]]></dc:creator>
		<pubDate>Tue, 06 Sep 2011 23:19:38 +0000</pubDate>
				<category><![CDATA[Po polsku]]></category>
		<category><![CDATA[Radio]]></category>
		<category><![CDATA[polscy studenci]]></category>
		<category><![CDATA[Polskie Radio]]></category>
		<category><![CDATA[radio]]></category>
		<category><![CDATA[studia zagraniczne]]></category>
		<category><![CDATA[Uniwersytet Oksfordzki]]></category>
		<guid isPermaLink="false">http://jbagniewska.wordpress.com/?p=358</guid>

					<description><![CDATA[Oksford kojarzy się przede wszystkim z najstarszym uniwersytetem w krajach anglojęzycznych. Obok Uniwersytetu Cambridge to najbardziej renomowana uczelnia w Wielkiej Brytanii, wysoko ceniona w Europie oraz na świecie. Ale Oksford to także miasto Polaków. W samym Oksfordzie i w jego okolicach mieszka około dwudziestu tysięcy naszych rodaków, liczących co najmniej...]]></description>
										<content:encoded><![CDATA[<p><a href="https://www.polskieradio.pl/37/225/Artykul/436063,Oksford"><img loading="lazy" class="alignnone size-large wp-image-359" src="https://jbagniewska.files.wordpress.com/2013/07/radio.png?w=500" alt="radio" width="500" height="432" /></a></p>
<p id="first-p"><strong>Oksford kojarzy się przede wszystkim z najstarszym uniwersytetem w krajach anglojęzycznych. Obok Uniwersytetu Cambridge to najbardziej renomowana uczelnia w Wielkiej Brytanii, wysoko ceniona w Europie oraz na świecie. Ale Oksford to także miasto Polaków. W samym Oksfordzie i w jego okolicach mieszka około dwudziestu tysięcy naszych rodaków, liczących co najmniej cztery pokolenia.</strong></p>
<div id="article-body">
<p>Istnieje tam polska szkoła, parafia, klub studencki. Ksiądz Krzysztof Pająk od 5 lat pracuje w Oksfordzie dla polskiej wspólnoty katolickiej.</p>
<p>O swoich studenckich i naukowych doświadczeniach związanych z życiem w Oksfordzie opowiada także Joanna Bagniewska.</p>
<p>Prowadzenie: Małgorzata Glabisz-Pniewska. Link do audycji <a href="https://www.polskieradio.pl/37/225/Artykul/436063,Oksford">Polskiego Radia</a>.</p>
</div>
]]></content:encoded>
					
		
		
			</item>
		<item>
		<title>Drugi biegun inwazji&#8230;</title>
		<link>/2011/04/03/drugi-biegun-inwazji/</link>
		
		<dc:creator><![CDATA[Joanna]]></dc:creator>
		<pubDate>Sun, 03 Apr 2011 22:15:00 +0000</pubDate>
				<category><![CDATA[Po polsku]]></category>
		<category><![CDATA[Angora]]></category>
		<category><![CDATA[Polacy w UK]]></category>
		<category><![CDATA[Polacy za granicą]]></category>
		<category><![CDATA[polscy naukowcy]]></category>
		<category><![CDATA[polscy studenci]]></category>
		<category><![CDATA[studia zagraniczne]]></category>
		<category><![CDATA[Wielka Brytania]]></category>
		<guid isPermaLink="false">http://jbagniewska.wordpress.com/?p=334</guid>

					<description><![CDATA[Artykuł Marty Kuliś, ANGORA nr 14, 03.04.2011.]]></description>
										<content:encoded><![CDATA[<p>Artykuł Marty Kuliś, ANGORA nr 14, 03.04.2011.</p>
<p><a href="https://jbagniewska.files.wordpress.com/2013/03/angora_kongres.jpg"><img loading="lazy" class="alignnone size-large wp-image-114" src="https://jbagniewska.files.wordpress.com/2013/03/angora_kongres.jpg?w=500" alt="Drugi biegun inwazji" width="500" height="620" /></a></p>
]]></content:encoded>
					
		
		
			</item>
	</channel>
</rss>
