<?xml version="1.0" encoding="UTF-8"?><rss version="2.0"
	xmlns:content="http://purl.org/rss/1.0/modules/content/"
	xmlns:wfw="http://wellformedweb.org/CommentAPI/"
	xmlns:dc="http://purl.org/dc/elements/1.1/"
	xmlns:atom="http://www.w3.org/2005/Atom"
	xmlns:sy="http://purl.org/rss/1.0/modules/syndication/"
	xmlns:slash="http://purl.org/rss/1.0/modules/slash/"
	>

<channel>
	<title>polska nauka &#8211; Dr JOANNA BAGNIEWSKA</title>
	<atom:link href="/tag/polska-nauka/feed/" rel="self" type="application/rss+xml" />
	<link>/</link>
	<description>zoologist &#124; science communicator </description>
	<lastBuildDate>Sun, 10 Jun 2018 12:30:17 +0000</lastBuildDate>
	<language>en-GB</language>
	<sy:updatePeriod>
	hourly	</sy:updatePeriod>
	<sy:updateFrequency>
	1	</sy:updateFrequency>
	<generator>https://wordpress.org/?v=5.8.1</generator>

<image>
	<url>/wp-content/uploads/2018/04/cropped-PhotoAKrajewski-3-32x32.jpg</url>
	<title>polska nauka &#8211; Dr JOANNA BAGNIEWSKA</title>
	<link>/</link>
	<width>32</width>
	<height>32</height>
</image> 
	<item>
		<title>Polscy naukowcy w Wielkiej Brytanii: „Keep calm and curie on”</title>
		<link>/2018/03/03/polscy-naukowcy-w-wielkiej-brytanii-keep-calm-and-curie-on/</link>
		
		<dc:creator><![CDATA[blu]]></dc:creator>
		<pubDate>Sat, 03 Mar 2018 11:46:12 +0000</pubDate>
				<category><![CDATA[Moje teksty]]></category>
		<category><![CDATA[O społeczeństwie]]></category>
		<category><![CDATA[Po polsku]]></category>
		<category><![CDATA[British Council]]></category>
		<category><![CDATA[młodzi naukowcy]]></category>
		<category><![CDATA[polska nauka]]></category>
		<guid isPermaLink="false">/?p=2234</guid>

					<description><![CDATA[Mój esej dla British Council, do tomiku &#8220;Ponad granicami: Wielka Brytania – Polska&#8221; z okazji 80-lecia British Council w Polsce &#124; Kiedy w 2006 roku, dwa lata po wstąpieniu Polski do Unii Europejskiej i otwarciu dla Polaków brytyjskiego rynku pracy, pierwszy raz przyjechałam do Wielkiej Brytanii, krążył tu następujący dowcip....]]></description>
										<content:encoded><![CDATA[<div><strong><em>Mój esej dla British Council, do tomiku <a href="https://www.britishcouncil.pl/sites/default/files/ponad_granicami_wielka_brytania_-_polska._wspolne_sprawy_wspolne_wyzwania_0.pdf">&#8220;Ponad granicami: Wielka Brytania – Polska&#8221;</a> z okazji <a href="https://www.britishcouncil.pl/en/events/essays-crossing-points-uk-poland-common-interests-shared-concerns">80-lecia British Council w Polsce</a></em></strong> |</div>
<div></div>
<div>Kiedy w 2006 roku, dwa lata po wstąpieniu Polski do Unii Europejskiej i otwarciu dla Polaków brytyjskiego rynku pracy, pierwszy raz przyjechałam do Wielkiej Brytanii, krążył tu następujący dowcip.</div>
<div>Dyrektor brytyjskiego hotelu szuka sprzątacza, na ogłoszenie odpowiada jakiś mężczyzna. – Skąd jesteś? – pyta go dyrektor. – Z Polski – pada odpowiedź. – Ach, z Polski! – odpowiada dyrektor. – Z czego robiłeś doktorat?</div>
<div>Ten gorzki żart dobrze oddaje charakter wielkiej gospodarczej migracji po roku 2004. Różnica w zarobkach między Polską a Wielką Brytanią była kolosalna. Opowiadano historie o polskich lekarzach, którzy w tygodniu pracowali na Wyspach jako sprzątacze, a na weekendy wracali na dyżur do Polski. Jedna z gazet opublikowała zdjęcie grupy polskich bezdomnych, śpiących w śpiworach na Victoria Station, podpisane: „Od lewej: inżynier, lekarz, architekt, prawnik”. Bez względu na posiadane doświadczenie i wykształcenie Polacy w Wielkiej Brytanii zgłaszali się do najpodlejszych prac, żeby tylko związać koniec z końcem.</div>
<div>W ciągu kilku lat ta sytuacja uległa zmianie. Po pierwsze, polscy imigranci – coraz lepiej władający angielskim i orientujący się</div>
<div>na brytyjskim rynku pracy, tworzący sieci wsparcia – zaczęli wspinać się po ekonomicznej drabinie. Po drugie, wielu Polaków (w tym naukowców) przeniosło się do Wielkiej Brytanii, żeby pracować w swoich dziedzinach. Po trzecie, członkostwo w Unii Europejskiej sprawiło, że opłaty za studia dla Polaków zrównały się z opłatami dla Brytyjczyków, więc znacząco wzrosła liczba polskich studentów na brytyjskich uczelniach. W niniejszym eseju chciałabym przyjrzeć się zagadnieniu międzynarodowej migracji w świecie nauki, szczególnie w obrębie nauk ścisłych, w Polsce i Wielkiej Brytanii.</div>
<div>Mój przyjazd do Wielkiej Brytanii to trzeci przypadek z opisanych wyżej – dopiero co zrobiłam licencjat, miałam zacząć studia magisterskie na wydziale zoologicznym Uniwersytetu Oksfordzkiego. Na tej uczelni studiowało wówczas zaledwie 81 polskich studentów. Kilka lat wcześniej, przed wstąpieniem Polski do Unii Europejskiej, liczba Polaków na Oksfordzie była raczej stała i wynosiła około 20 osób rocznie. Od tamtego czasu następuje stały wzrost: w 2009 roku na Oksfordzie studiowało 150 polskich studentów; w roku 2014 – 200; w 2017 – 250 (dane według statystyk Uniwersytetu Oksfordzkiego). Dzieje się tak nie tylko z powodu dużej liczby zgłaszających się, ale także w związku z licznymi programami mentorskimi (np. Project Access, The Kings Foundation), które ułatwiają studentom i absolwentom składanie wniosków.</div>
<div>Tak ciągłego wzrostu nie widać w przypadku ogólnej liczby polskich studentów w Wielkiej Brytanii. To prawda, że po wstąpieniu Polski do Unii Europejskiej liczba ta wzrosła ponaddwukrotnie (z 965 Polaków studiujących w Wielkiej Brytanii w roku 2003 do 2185 w roku 2004) i rosła nadal, aż do 9145 w roku 2008. Wtedy jednak, zapewne z powodu światowego kryzysu finansowego, liczba Polaków w brytyjskich instytucjach edukacyjnych gwałtownie spadła – stabilizując się na poziomie 5202 w latach 2012-2014. Od tamtego czasu zaczęła znowu powoli wzrastać i sięgnęła 6585 w roku 2016 – co można interpretować</div>
<div>jako próbę „załapania się” na studia, zanim dojdzie do brexitu.</div>
<div>W ciągu zaledwie kilku lat doświadczyliśmy przejścia od migracji czysto ekonomicznej do „drenażu mózgów”, ucieczki kapitału ludzkiego.  Polacy przybywają do Wielkiej Brytanii nie tylko z powodu wysokich zarobków, ale też wielu możliwości, jakie daje</div>
<div>ten kraj. Jeśli chodzi o karierę naukową, rzeczywiście ma on wiele do zaoferowania – z 200 najlepszych uniwersytetów świata według QS World University Rankings 2018 aż 28 znajduje się w Wielkiej Brytanii.</div>
<div>Polskich i brytyjskich instytucji akademickich nie tylko jest dziś więcej niż kiedyś, ale są też lepiej zarządzane i ściślej współpracują. Polscy studenci założyli Kongres Polskich Stowarzyszeń Studenckich w Wielkiej Brytanii reprezentujący ich wspólne interesy. W 2008 roku organizowano tylko jedną coroczną konferencję studencką – Kongres Polskich Organizacji. Dziś jest ich co najmniej pięć, dotyczą różnych zagadnień: nauki (Science: Polish Perspectives), biznesu i ekonomii (LSE</div>
<div>Polish Economic Forum), innowacji i nowych technologii (Poland 2.0).</div>
<div>Wybór tematów nie jest przypadkowy – wydaje się (choć nie jest to żaden poparty danymi dowód, jedynie moja obserwacja), że po 2010 roku studenci częściej wybierają nauki ścisłe, techniczne i biznesowe niż humanistyczne. To logiczne – jeśli musisz zaciągnąć wysoki kredyt studencki, to czy będziesz go w stanie spłacić jako magister teologii? (Ta uwaga nie jest wymierzona w teologów – autorka tego tekstu jest przecież zoologiem, a zoologia też nie jest dziedziną, w której można zarobić wielkie pieniądze!).</div>
<div>Trzykrotny wzrost opłat za studia nie sprawił, o dziwo, że brytyjscy studenci zaczęli szukać doświadczeń akademickich za granicą, w krajach, w których edukacja wyższa jest darmowa albo bardzo tania (a koszty życia są znacznie niższe niż w Wielkiej Brytanii). Nie mówię o „dzikim Wschodzie” – pokrytej wiecznym lodem krainie pijących wódkę niedźwiedzi polarnych, jak wciąż postrzega Polskę wielu Brytyjczyków – ale o innych krajach, takich jak Niemcy, Szwecja czy Dania, gdzie nie tylko cudzoziemcy nie płacą czesnego, ale też nie brakuje kursów prowadzonych wyłącznie po angielsku.</div>
<div>Do niedawna Wielka Brytania znajdowała się w szczęśliwym położeniu – przyciągała najlepszych z całego świata, zarówno studentów, jak i badaczy. Przynosiło to korzyści nie tylko jednostkom (każdej narodowości), ale całej brytyjskiej nauce. Brytyjscy badacze (mam na myśli wszystkich, którzy prowadzą działalność naukową w Wielkiej Brytanii, nie tylko posiadaczy paszportów Zjednoczonego Królestwa) są znakomici w pozyskiwaniu europejskich grantów: za każdego funta wpłaconego przez Wielką Brytanię na naukę do wspólnej kasy UE brytyjscy naukowcy dostają prawie dwa funty w grantach. Obecne plany, by zagranicznym absolwentom brytyjskich uczelni trudniej było zostać w Wielkiej Brytanii, to strzał w stopę – to przecież właśnie wysoko wykwalifikowani, zintegrowani imigranci przyczyniają się do wzrostu gospodarczego kraju.</div>
<div>Badania naukowe, szczególnie w naukach ścisłych, są z samej swojej natury przedsięwzięciem zbiorowym. Międzynarodowe zespoły mają szersze perspektywy, bogatsze doświadczenie, więcej pomysłów. Artykuły będące owocem współpracy międzynarodowej docierają do liczniejszej publiczności, są powszechniej czytane i mają większy wpływ na społeczność naukową. Niestety, brexit utrudni współpracę międzynarodową. Nowe ograniczenia w swobodnym przepływie ludzi</div>
<div>i brak pewności w kwestii finansowania mogą sprawić, że pracownicy naukowi zaczną wyjeżdżać i teraz Wielka Brytania doświadczy „drenażu mózgów” – zwłaszcza w sytuacji, gdy Niemcy i Francja wyrastają na potęgi w naukach ścisłych</div>
<div>i technicznych. Brytyjczycy z pewnością będą musieli się postarać bardziej, jeśli będą chcieli nadal współpracować z innymi badaczami – z Europy i całego świata.</div>
<div>Polscy badacze pracujący za granicą mogą służyć jako dobry przykład w tej kwestii. Jedną z cennych inicjatyw, które pojawiły się ostatnio w Wielkiej Brytanii, jest SPP – Science: Polish Perspective. Projekt ruszył w roku 2012 i był efektem współpracy między Stowarzyszeniem Polskich Studentów na Uniwersytecie Oksfordzkim i jego odpowiednikiem w Cambridge. Jego celem miało być stworzenie platformy współpracy dla naukowców polskiego pochodzenia pracujących poza krajem. SPP organizuje coroczną konferencję, na zmianę w Oksfordzie i w Cambridge, gdzie prezentowane są wyniki badań z wielu dziedzin nauki, tak różnorodnych jak astronomia, biochemia, ekologia czy informatyka kwantowa. Prezentacje odbywają się w formacie TED-talk i nie tylko muszą spełniać najwyższe standardy naukowe, ale też być zrozumiałe dla słuchaczy, którzy nie są specjalistami. Pierwotnie konferencja miała trzy cele: jednoczyć polską diasporę naukową, prezentować najnowsze osiągnięcia i poprawiać wizerunek Polaków w Wielkiej Brytanii. Szybko się jednak okazało, że może stać się również platformą międzynarodowej, interdyscyplinarnej współpracy. Jest także wspaniałą okazją dla polskich instytucji do zaprezentowania polskim badaczom możliwości, jakie czekają na nich w ojczyźnie. Sześć lat później Science: Polish Perspectives i jej siostrzana organizacja Fundacja Polonium organizują regionalne spotkania w Niemczech, Włoszech, Belgii, Szwecji. Prowadzą projekty badawcze na temat potrzeb i aspiracji polskich badaczy pracujących poza ojczyzną. Tworzą most między Polską a polską diasporą naukową.</div>
<div>Badacze z Polski, rozproszeni po całej Europie i świecie, są niezwykle cenni. Z jednej strony działają jako ambasadorowie polskiej kultury i nauki, z drugiej – jako zewnętrzni eksperci. W ciągu ledwie kilku lat Polska zdołała zapewnić dobre warunki tym, którzy zdecydują się wrócić do kraju: wysokie granty na badania są coraz powszechniej dostępne zarówno dla powracających do ojczyzny Polaków, jak i dla cudzoziemców zainteresowanych pracą w Polsce.</div>
<div>Choć warunki finansowe stają się coraz lepsze, Polsce wciąż wiele brakuje, jeśli chodzi o społeczne aspekty imigracji. Życie cudzoziemca w Polsce nadal nie jest łatwe (i to zarówno z punktu widzenia logistycznego, kulturalnego, jak i językowego). Wprowadzenie tego typu zmian jest czasochłonne, ale w tej kwestii to Polska może nauczyć się czegoś od Wielkiej Brytanii. Na przykład tego, że jeśli warunki pracy w nauce staną się przyjaźniejsze dla kobiet, to zyskają na tym wszyscy pracownicy, a kraj stanie się atrakcyjniejszy – zarówno dla obcokrajowców, jak i dla Polaków. Sądzę, że Polsce przydałoby się więcej przejrzystości w codziennym życiu – począwszy od podawania wynagrodzenia w ogłoszeniach o pracę, przez uproszczenie procesów administracyjnych, po lepsze oznakowanie labiryntu warszawskich przejść podziemnych. Choć Polska bardzo dba o młodych rodziców (nawet lepiej niż Wielka Brytania), a przykładem mogą być choćby urlopy rodzicielskie, polskie żłobki i przedszkola nie są jeszcze gotowe na akceptację różnorodności – ani z punktu widzenia organizacyjnego, ani kulturowego. Wreszcie Polska bez wątpienia mogłaby się nauczyć od Wielkiej Brytanii skutecznego budowania wizerunku w sieci – czy to w kwestii narodowej marki (jak np. kampania „Britain Is Great”), promocji w mediach społecznościowych, czy informowania o możliwościach, jakie</div>
<div>oferuje. Dziś Polska zbyt polega na kontaktach osobistych, jeśli chodzi</div>
<div>o poszukiwanie pracy – outsiderom bez mocnych pleców jest o wiele</div>
<div>trudniej, bez względu na to, jak bardzo są zdeterminowani.</div>
<div>Podsumowując – Wielka Brytania może dowiedzieć się od Polski, jak stworzyć silną diasporę naukową, utrzymać ją i wykorzystać; z kolei Polska mogłaby się nauczyć od Wielkiej Brytanii, jak powinno wyglądać społeczeństwo atrakcyjne dla cudzoziemców</div>
]]></content:encoded>
					
		
		
			</item>
		<item>
		<title>Gdańska zoolożka po Oksfordzie: &#8220;Z naukowców można się śmiać&#8221;</title>
		<link>/2015/11/04/gdanska-zoolozka-po-oksfordzie-z-naukowcow-mozna-sie-smiac/</link>
		
		<dc:creator><![CDATA[Joanna]]></dc:creator>
		<pubDate>Wed, 04 Nov 2015 23:18:55 +0000</pubDate>
				<category><![CDATA[O mojej pracy]]></category>
		<category><![CDATA[O popularyzacji nauki]]></category>
		<category><![CDATA[Po polsku]]></category>
		<category><![CDATA[badania]]></category>
		<category><![CDATA[Gazeta Wyborcza]]></category>
		<category><![CDATA[polska nauka]]></category>
		<category><![CDATA[popularyzacja nauki]]></category>
		<category><![CDATA[pszczoły]]></category>
		<category><![CDATA[zoologia]]></category>
		<guid isPermaLink="false">http://joannabagniewska.com/?p=1331</guid>

					<description><![CDATA[Artykuł Doroty Karaś w trójmiejskiej Gazecie Wyborczej Joanna Bagniewska z puchaczem podczas kursu sokolnictwa w Stratford-upon-Avon (Fot. Archiwum prywatne) W Polsce komedia naukowa dopiero raczkuje. W Wielkiej Brytanii naukowiec dostaje mikrofon i około dziesięciu minut na to, żeby rozśmieszyć publiczność. Mam o tyle łatwo, że badania zoologa w dużej mierze obracają...]]></description>
										<content:encoded><![CDATA[<div id="top_wrap">
<div id="holder_101" class="holder_top">
<p><em>Artykuł Doroty Karaś w <a href="https://trojmiasto.wyborcza.pl/trojmiasto/1,35635,19101595,mt-polska-zoolozka-po-oksfordzie-z-naukowcow-mozna-sie-smiac.html#BoxLokTrojImg">trójmiejskiej Gazecie Wyborczej</a></em></p>
</div>
</div>
<div id="columns_wrap">
<div id="col_left">
<div id="row_3" class="content_row">
<div id="holder_209" class="holder_cl3 holder_cl">
<div id="gazeta_article">
<div id="gazeta_article_image" class="miniatures">
<div>
<p><a href="https://trojmiasto.wyborcza.pl/trojmiasto/51,35635,19101595.html?i=0"><img title="Joanna Bagniewska z puchaczem podczas kursu sokolnictwa w Stratford-upon-Avon" src="https://bi.gazeta.pl/im/06/2d/12/z19059206Q,Joanna-Bagniewska-z-puchaczem-podczas-kursu-sokoln.jpg" alt="Joanna Bagniewska z puchaczem podczas kursu sokolnictwa w Stratford-upon-Avon" border="0" /></a></p>
<p class="desc">Joanna Bagniewska z puchaczem podczas kursu sokolnictwa w Stratford-upon-Avon (Fot. Archiwum prywatne)</p>
</div>
</div>
<div id="gazeta_article_lead" style="text-align: justify;">W Polsce komedia naukowa dopiero raczkuje. W Wielkiej Brytanii naukowiec dostaje mikrofon i około dziesięciu minut na to, żeby rozśmieszyć publiczność. Mam o tyle łatwo, że badania zoologa w dużej mierze obracają się wokół seksu i kup.</div>
<div id="gazeta_article_body">
<div id="article">
<div id="article_body">
<div id="mcBan_2" class="mcBan is-initialized" style="text-align: justify;">
<section id="p_lock" class="v12">
<header id="p_lock_header"><span id="p_lock_head_msg"></span>Urodziła się w Gdańsku, dzieciństwo spędziła podróżując po świecie. Studiowała w trzech krajach, skończyła Oksford. Badała kangury i wombaty w Australii, lisy i szakale w Afryce, tresowała pszczoły w Anglii. Wyniki swoich prac prezentuje na scenie &#8211; w komediach naukowych. Polska zoolożka robi międzynarodową karierę naukową.</header>
<header><span id="more-1331"></span><span class="txt_pytanie"><b>Dorota Karaś: Czy w Wielkiej Brytanii i w Polsce tak samo traktuje się kobiety naukowców?</b></span>Dr Joanna Bagniewska*: &#8211; Problem nie dotyczy środowiska naukowego, ale starszego pokolenie Polaków. Podczas konferencji czy oficjalnych spotkań wciąż normą są odzywki typu &#8220;całuję rączki&#8221; czy &#8220;jak pięknie się pani uśmiecha&#8221;. Rozumiem, że polscy mężczyźni chcą być dżentelmenami, ale granica między zachowaniem szarmanckim a seksistowskim jest cienka.</p>
<p>Widać też różnice w debatach politycznych &#8211; to co, w Wielkiej Brytanii uznane byłoby za zachowanie dyskryminujące lub rasistowskie lub dyskryminujące, w Polsce jest jeszcze na porządku dziennym.</p>
<p><span class="txt_pytanie"><b>Spotkała się pani z seksistowskim zachowaniem w Polsce?</b></span></p>
<p>&#8211; Podczas spotkania w Senacie jeden z polityków zapytał mnie, czy nie poznaliśmy się przypadkiem na regatach w Londynie. Gdy potwierdziłam, inny senator wtrącił: &#8220;Pewnie była tam pani cheerlederką&#8221;? Budujące jest to, że moich polskich kolegów, którzy mi towarzyszyli, bardzo takie zachowanie oburzyło. Żeby było jasne &#8211; nie podoba mi się też gdy kobiety wyrażają się z lekceważeniem o mężczyznach ze względu na ich płeć. Zależy mi na wzajemnym szacunku.</p>
<p><span class="txt_pytanie"><b>W Polsce budujemy ten szacunek walcząc o żeńskie końcówki. Woli pani być zoologiem czy zoolożką?</b></span></p>
<p>&#8211; Nie obrażam się, gdy mnie ktoś tak tytułuje i nie mam nic przeciwko żeńskim końcówkom, ale &#8220;zoolożka&#8221; to brzydkie słowo. Wydaje mi się też, że to mało istotna kwestia. Dobrze byłoby skierować energię, którą poświęcamy na bój o końcówki, w bardziej pożytecznym kierunku.</p>
<p>Dużo mówi się o Polakach wyjeżdżających do pracy do Anglii. Dużo studentów z Polski uczy się dziś w Wielkiej Brytanii?</p>
<p>&#8211; Największy boom był cztery &#8211; pięć lat temu. Brytyjski Home Office podawał, że na angielskich uczelniach uczyło się wtedy 15 tysięcy polskich studentów. Ta liczba zmniejszyła się, gdy nowy rząd wprowadził podwyżkę czesnego. Rok nauki kosztuje teraz w Anglii około 9 tysięcy funtów, do tego dochodzą koszty utrzymania. Wielu młodych ludzi wybiera raczej uczelnie w Niemczech czy Szwecji, gdzie cudzoziemcy mogą studiować za darmo.</p>
<p>Z drugiej strony takie uczelnie jak Oksford czy Cambridge i kilka innych, które oferują kształcenie na najwyższym światowym poziomie, wciąż są popularne. Przed wstąpieniem Polski do Unii Europejskiej na Oksfordzie studiowało rocznie około dwudziestu studentów. Po akcesji ich liczba wzrosła do 250, plus około 40 pracowników naukowych.</p>
<p><span class="txt_pytanie"><b>Ci młodzi, wykształceni chcą wracać do Polski?</b></span></p>
<p>&#8211; Przeprowadzaliśmy ostatnio, jako Federacja Polskich Stowarzyszeń Studenckich w UK, ankietę na ten temat. Okazało się, że większość studentów z Polski rozważa powrót do kraju, ale nie w najbliższym czasie. Chcą najpierw nabrać doświadczenia, odłożyć pieniądze.</p>
<p><span class="txt_pytanie"><b>Urodziła się pani w Gdańsku, ale dzieciństwo spędziła w wielu krajach.</b></span></p>
<p>&#8211; Tata jest inżynierem budowy okrętów, więc z mamą i młodszym bratem często przeprowadzaliśmy się za granicę. Kiedy miałam sześć lat, wyjechaliśmy do Włoch. Przez rok mieszkaliśmy w Tajlandii, przez trzy lata &#8211; w Chinach.</p>
<p><span class="txt_pytanie"><b>Trudno się było przyzwyczaić do nowych szkół, obcego języka?</b></span></p>
<p>&#8211; Najłatwiej było we Włoszech, bo nie chodziliśmy jeszcze z bratem do szkoły. Jeśli chcieliśmy, poznawaliśmy nowych kolegów, jeśli nie &#8211; bawiliśmy się sami. Pamiętam, że było bardzo zimno, we Włoszech była akurat zima stulecia.</p>
<p>W Tajlandii uczyliśmy się w międzynarodowej szkole pod patronatem ONZ. Gdyby nie to, że firma mojego taty pokryła koszty naszej nauki, nie byłoby nas nią stać. Chodziły tam dzieci maharadżów i dyplomatów. Wszyscy nosiliśmy jednak mundurki, bawiliśmy się wspólnie i nie pamiętam, żeby ktoś się wywyższał. Dopiero kiedy koleżanki zapraszały mnie do domu na urodziny, oczy otwierały mi się ze zdumienia. W jednej z rezydencji kuchnia miała wielkość naszego całego mieszkania a po domu kręciły się dziesiątki służących.</p>
<p>Okazało się jednak, że jako Polka też mogę coś mieszkańcom Tajlandii zaoferować.</p>
</header>
</section>
</div>
<div id="artykul">
<p><span class="txt_pytanie"><b>Co to było?</b></span></p>
<p style="text-align: justify;">&#8211; Moje koleżanki bardzo lubiły grać w gumę. W Tajlandii nie można jej było kupić. Dziewczynki żmudnie zbierały gumki recepturki i z nich splatały gumę do skakania. Gdy po powrocie z wakacji w Polsce przywiozłam kolorowe gumy, to wszystkie dzieci uznały, że pochodzę z najcudowniejszego kraju na świecie.</p>
<p><span class="txt_pytanie"><b>Z Tajlandii przeprowadziliście się do Chin?</b></span></p>
<p>&#8211; Największy szok w Chinach przeżyliśmy na targowisku.</p>
<p><span class="txt_pytanie"><b>Dlaczego?</b></span></p>
<p style="text-align: justify;">&#8211; Ze względu na sposób traktowania zwierząt. Chodzenie na rynek było absolutnym masochizmem, po czymś takim człowiekowi śniły się koszmary. Można tam było kupić ropuchy żywcem obdarte ze skóry, kury powiązane w pęczki za nogi, ptaki upchane w klatkach tak, że nie mogły się ruszać i psy poranione od krat. Żal nam było okropnie tych zwierząt, ale nic nie mogliśmy zrobić. Staraliśmy się unikać takich miejsc.</p>
<p><span class="txt_pytanie"><b>Po tych podróżach wróciła pani do Trójmiasta?</b></span></p>
<p style="text-align: justify;">&#8211; Maturę zdałam w III LO w Gdyni. Stwierdziłam że na studia wyjadę znów za granicę, bo spodobała mi się atmosfera szkół międzynarodowych. Wybrałam biologię na Jacobs University w Bremie &#8211; nowej, mało znanej szkoły, w której uczyli się studenci z ponad stu krajów. Uczelnia była świetna, na praktyki letnie pojechałam do Australii. Sprawdzałam, w jaki sposób budowa dróg wpływa na populację wombatów i kangurów.</p>
<p><span class="txt_pytanie"><b>Wtedy zdecydowała się pani na zoologię?</b></span></p>
<p style="text-align: justify;">&#8211; Podczas zajęć na uniwersytecie biologię mieliśmy raczej w skali mikro. Dużo siedzieliśmy w laboratoriach. Okazało się, że gdy organizm jest bardzo malutki, to tracę nim zainteresowanie. Wolę widzieć cały system. Bardzo cieszę się, że istnieją mikrobiolodzy i biotechnolodzy, bo to oznacza, że ja nie muszę się tymi dziedzinami zajmować.</p>
<p style="text-align: justify;">Z Niemiec pojechałam w ramach wymiany do USA, na Rice University. Dużo godzin spędziłam w ogrodzie zoologicznym, zajęcia z herpetologii odbywały się w gadziarni.</p>
<p><span class="txt_pytanie"><b>W końcu trafiła pani na Oksford.</b></span></p>
<p style="text-align: justify;">&#8211; Chciałam pracować nad doktoratem w Stanach. Składałam papiery na uczelnie kalifornijskie, ale nie wzięłam pod uwagę, że tam stypendia otrzymują tylko Amerykanie albo rezydenci Kalifornii. Uniwersytet w Berkeley odpisał, że chętnie mnie przyjmą, ale muszą mieć 145 tysięcy dolarów na studia. Wtedy zaczęłam myśleć znów o Europie. Dostałam się na Oksford, przyznali mi stypendium. Podczas studiów magisterskich wyjechałam do RPA badać populację szakali i lisów. Doktorat zrobiłam z amerykańskiej norki &#8211; inwazyjnego gatunku, który sieje spustoszenie w europejskim ekosystemie.</p>
<p><span class="txt_pytanie"><b>Popularyzuje pani zoologię w niekonwencjonalny sposób.</b></span></p>
<p style="text-align: justify;">&#8211; Czasem obieram kontrowersyjny temat. Ostatnio brałam udział Soapbox Science &#8211; to wydarzenie, którego nazwa pochodzi od Speakers&#8217; Corner, miejsca w Hyde Parku, gdzie każdy mógł publicznie głosić swoje poglądy. Mówcy stawali zazwyczaj na drewnianych skrzynkach na mydle. Podczas swojego wystąpienia w Muzeum Przyrodniczym w Londynie nawiązałam do sprawy lwa Cecila zabitego przez amerykańskiego dentystę. Rozmawiałam z publicznością o skomplikowanych relacjach myślistwa i ochrony gatunków. Anglicy z jednej strony kochają zwierzęta, z drugiej &#8211; słyną z polowań. Bałam się, że tłum może mnie zjeść żywcem. Ale okazało się, że ludzie słuchali z zainteresowaniem, chętnie zadawali pytania, jeśli się nie zgadzali, wyrażali swoje zdanie w sposób uprzejmy i spokojny. Byłam pod ogromnym wrażeniem ich opanowania, głodu wiedzy i kultury wypowiedzi. Zastanawiam się, czy gdyby na tapecie pojawił się temat polityczny, to dyskusja byłaby równie bezbolesna.</p>
<p><span class="txt_pytanie"><b>A czy z naukowców można się śmiać?</b></span></p>
<p style="text-align: justify;">&#8211; Oczywiście! Komedia naukowa, czyli występy w konwencji stand-up comedy, są coraz popularniejsze w Stanach i Wielkiej Brytanii. W Polsce dopiero raczkują. Podczas imprez takich jak Bright Club czy Science ShowOff na scenę wchodzą naukowcy, którzy dostają mikrofon i około dziesięciu minut na to, żeby rozśmieszyć publiczność faktami i anegdotami ze swojej dziedziny naukowej. Mam o tyle łatwo, że badania zoologa w dużej mierze obracają się wokół seksu i kup, czyli tematyki, która dobrze sprawdza się w komedii. Ale występują też ze mną fizycy, chemicy i informatycy &#8211; i też dają radę.</p>
<p style="text-align: justify;">Jest też Science Slam &#8211; przedstawienia teatralne, w czasie których naukowcy pokazują swoje badania w jak najbardziej widowiskowy sposób. Organizowaliśmy takie wydarzenie w Reading, przy współpracy z lokalnym teatrem. Współpracowaliśmy z reżyserem, zapewniono nam profesjonalnych dźwiękowców i ekipę filmową. Ja zdecydowałam się na przedstawienie w konwencji film noir, w którym opowiedziałam o moich badaniach nad norką amerykańską. Impreza przyciągnęła tłumy, sala teatralna była wypełniona po brzegi &#8211; tak duże zainteresowanie nauką jest bardzo budujące.</p>
<p><span class="txt_pytanie"><b>Podobno po studiach zajmowała się pani tresowaniem pszczół?</b></span></p>
<p style="text-align: justify;">&#8211; Zaraz po doktoracie dostałam pracę w małej firmie, która zajmowała się wykorzystywaniem zmysłu węchu u pszczół do wykrywania materiałów wybuchowych i narkotyków. Zasada jest taka sama, jak przy odruchu Pawłowa &#8211; pszczoła dostawała cukier, na który reagowała wystawieniem języka. Gdy przed podaniem cukru podsuwaliśmy jej zapach materiału wybuchowego, to szybko kojarzyła, że po wywęszeniu takiej substancji czeka ją nagroda. I wystawiała język. Tresura zajmuje tylko sześć sekund.</p>
</div>
<div id="artykul">
<p><span class="txt_pytanie"><b>No dobrze, ale jak zaobserwować, że pszczoła wystawia język?</b></span></p>
<p style="text-align: justify;">&#8211; Nasze pszczoły były unieruchomione w małych pudełeczkach. Umieszczaliśmy w nich też promienie podczerwone, które przerywały się w momencie wysunięcia języka. Ten system można wykorzystywać tylko na cargo, bo na terminalach pasażerskich pszczoły mogłyby mylić się, czując zapach perfum.</p>
<p><span class="txt_pytanie"><b>Pszczoły na tym nie cierpiały?</b></span></p>
<p style="text-align: justify;">&#8211; Pudełeczko przypominało plaster miodu. Poza tym nasze pszczoły pracowały na rzecz obrony narodowej tylko przez dwa dni, potem dostawały kropeczkę na plecach i szły na emeryturę, czyli wracały do ula.</p>
<p><span class="txt_pytanie"><b>Dlaczego w takim razie na lotniskach nie mamy jeszcze uli?</b></span></p>
<p style="text-align: justify;">&#8211; Chcielibyśmy mieć, ale firmie zabrakło pieniędzy. Mieliśmy obiecujące wyniki, umówiliśmy się na fazy testowe na lotnisku Heathrow, nie udało nam się jednak dokończyć projektu.</p>
<p><span class="txt_pytanie"><b>Pani mąż jest Australijczykiem. Dlaczego wesele wyprawiliście w Gdyni?</b></span></p>
<p style="text-align: justify;">&#8211; Do Australii nikt z naszych przyjaciół raczej by nie dotarł. Wielka Brytania nie wchodziła w rachubę, bo tutejsze wesela nie mogą się równać z polskimi. W Anglii zabawa kończy się o północy i obowiązuje zasada, że goście sami płacą za alkohol. No i ceny lokali są z kosmosu. Zorganizowaliśmy więc imprezę w Gdyni. Przyjechało ponad sto osób z osiemnastu krajów. Znajomi mówią &#8211; chyba szczerze &#8211; że to najlepsze wesele, na jakim byli. Zakończyło się kąpielą nad ranem w morzu.</p>
<p><span class="txt_pytanie"><b>Coś zaskoczyło waszych gości w Polsce?</b></span></p>
<p style="text-align: justify;">&#8211; Wielu osobom Polska kojarzyła się chyba jeszcze z szarym, komunistycznym krajem. Byli zaskoczeni, że jest u nas ciepło, mamy morze i plaże. Zachwycali się restauracjami, chwalili kawę, lody &#8211; takie drobne rzeczy, na które na co dzień nie zwracamy uwagi. Jednemu z moich kolegów z Anglii tak się w Polsce spodobało, że zapytał czy może przyjechać do nas na święta Bożego Narodzenia. Spędził je z naszą rodziną.</p>
<p style="text-align: justify;"><span class="txt_pytanie"><b>Zamierza pani wrócić do Polski?</b></span></p>
<p style="text-align: justify;">&#8211; Jestem w kraju tak często, że nie wiem, czy miało by to sens. Pracuję na uniwersytecie w Reading, ale współpracuję z wieloma polskimi instytucjami, między innymi Centrum Nauki Kopernik. Przyjeżdżam tu regularnie na konferencje, warsztaty.</p>
<p style="text-align: justify;"><span class="txt_pytanie"><b>Jak student, który studiuje w Londynie, ale mieszka w Gdańsku.</b></span></p>
<p style="text-align: justify;">&#8211; Prawie tak samo, tylko na odwrót: na stałe mieszkam w Anglii, w Polsce jestem w prawie każdy weekend. Korzystam z dobrodziejstw takiego układu. W Reading mam stałą pensję, Polskę traktuję jakie miejsce ciekawych szans i projektów.</p>
<p style="text-align: justify;">* Dr Joanna Bagniewska: zoolog, zajmuje się ekologią behawioralną, czyli zachowaniami zwierząt w ich naturalnym środowisku. Obroniła doktorat na Uniwersytecie Oksfordzkim. Pracuje na Uniwersytecie w Reading, gdzie zajmuje się biotelemetrią, czyli wykorzystaniem elektroniki do badania zachowania zwierząt. Jest organizatorką corocznych konferencji &#8220;Science: Polish Perspectives&#8221;, w których udział biorą polscy naukowcy pracujący na co dzień na uczelniach na całym świecie. Najbliższe takie spotkanie odbędzie się na Uniwersytecie Cambridge w ostatnich dniach października.</p>
</div>
</div>
</div>
</div>
</div>
</div>
</div>
</div>
</div>
]]></content:encoded>
					
		
		
			</item>
		<item>
		<title>Ściągnąć mądre głowy do Polski. Wywiad z dr Joanną Bagniewską</title>
		<link>/2014/10/10/sciagnac-madre-glowy-do-polski-wywiad-z-dr-joanna-bagniewska/</link>
		
		<dc:creator><![CDATA[Joanna]]></dc:creator>
		<pubDate>Fri, 10 Oct 2014 19:59:59 +0000</pubDate>
				<category><![CDATA[O społeczeństwie]]></category>
		<category><![CDATA[Po polsku]]></category>
		<category><![CDATA[NaTemat.pl]]></category>
		<category><![CDATA[naukowcy]]></category>
		<category><![CDATA[Oksford]]></category>
		<category><![CDATA[Polacy w UK]]></category>
		<category><![CDATA[polscy studenci w UK]]></category>
		<category><![CDATA[polska nauka]]></category>
		<category><![CDATA[Uniwersytet Oksfordzki]]></category>
		<guid isPermaLink="false">http://jbagniewska.wordpress.com/?p=819</guid>

					<description><![CDATA[Wywiad w NaTemat.pl. O życiu akademickim w Wielkiej Brytanii i o tym, że nie znosi nudy z dr Joanną Bagniewską rozmawia Dorota Goliszewska. Ilu jest ludzi takich jak Pani, którzy przyjechali do Wielkiej Brytanii nie po pracę, ale po wiedzę? W szczytowym okresie na Wyspach uczyło się około 15 tys....]]></description>
										<content:encoded><![CDATA[<p style="text-align: left;"><a href="https://jbagniewska.files.wordpress.com/2014/10/natemat.png"><img loading="lazy" class="aligncenter size-full wp-image-820" src="https://jbagniewska.files.wordpress.com/2014/10/natemat.png" alt="natemat" width="500" height="263" /></a></p>
<p style="text-align: left;"><em>Wywiad w <a href="https://obywatelski.natemat.pl/119713,sciagnac-madre-glowy-do-polski-wywiad-z-dr-joanna-bagniewska">NaTemat.pl</a>.</em></p>
<p style="text-align: left;">O życiu akademickim w Wielkiej Brytanii i o tym, że nie znosi nudy z dr Joanną Bagniewską rozmawia Dorota Goliszewska.</p>
<p style="text-align: left;"><span id="more-819"></span></p>
<p><strong>Ilu jest ludzi takich jak Pani, którzy przyjechali do Wielkiej Brytanii nie po pracę, ale po wiedzę?</strong><br />
W szczytowym okresie na Wyspach uczyło się około 15 tys. polskich studentów i doktorantów, co uważam za pokaźną liczbę i powód do dumy. Uczelnie brytyjskie są bowiem o wiele wyżej oceniane niż polskie i nie tak łatwo się na nie dostać, a zatem liczba polskich studentów wystawia dobre świadectwo naszemu szkolnictwu. Niestety, rząd konserwatystów obciął dotacje na uniwersytety, w konsekwencji czego znacznie wzrosły koszty studiów, więc teraz emigracja naukowa stanie się utrudniona.</p>
<p><strong>Mniej osób będzie na nią stać…</strong><br />
Uśredniona stawka za cały okres studiów w Wielkiej Brytanii wynosi 27 tysięcy funtów. O ile absolwent informatyki zarobi na zwrot pożyczki koniecznej do studiowania bez problemów, o tyle filozofii, albo &#8211; tak jak ja &#8211; zoologii, już nie. Kto będzie chciał wejść na rynek pracy z 27-tysięcznym długiem na karku?</p>
<p><strong>Jaką społeczność tworzą Polacy przebywający na emigracji? Czy z perspektywy czasu widzi Pani zmiany, czy stajemy się sobie bliżsi?</strong><br />
Trudno wymagać od Polonii, by była homogeniczna, bo i nasze społeczeństwo nie jest homogeniczne. Jest Polonia związana z uniwersytetami, z pracą w londyńskim City, są polscy psychologowie, polska macierz szkolna, organizacje charytatywne pomagające polskim bezrobotnym czy organizacje przykościelne. Między tymi organizacjami panuje generalnie wzajemna życzliwość, powstaje wiele wspólnych projektów, natomiast już na poziomie jednostek różnice są nieuniknione i naturalne.</p>
<p><strong>Jak pokazało referendum w sprawie niepodległości Szkocji, Polacy na Wyspach mogą stanowić istotną grupę wpływu.</strong><br />
Brytyjczycy nie uznają emigrantów za siłę polityczną i dlatego pozwalają sobie na obarczanie nas winą za całe zło. Jesteśmy kozłem ofiarnym i to na własne życzenie. Nie głosujemy i to jest nasza słabość. Ostatnio bardzo dużo organizacji polonijnych brało udział w akcji „Jesteś u siebie, zagłosuj”, która starała się zmobilizować Polaków do udziału w wyborach lokalnych. Musimy pokazać, że jesteśmy siłą polityczną i że trzeba się z nami liczyć.</p>
<p><strong>Wróćmy do edukacji. W światowych rankingach najlepsza polska uczelnia znajduje się dopiero w końcówce czwartej setki! Czy doczekamy się kiedyś polskiego Oksfordu?</strong><br />
Polskiego Oksfordu nie zbudujemy, bo na to jest za późno. Marzy mi się bardzo dobra polska uczelnia, ale nie wiem, jak ją stworzyć. Nasze uczelnie nie mają takich zasobów finansowych, jak uczelnie brytyjskie i amerykańskie. Moglibyśmy jednak starać się o więcej grantów europejskich, np. na naukę pisania aplikacji, na tworzenie systemu ułatwiającego akademikom wdrażanie grantów i w ten sposób budować markę zespołów naukowych.</p>
<p><strong>Można to osiągnąć relatywnie niedużymi środkami?</strong><br />
Opowiem krótką historię. Kilka miesięcy temu prowadziłam wykład w Radley Collage, elitarnej szkole dla chłopców w Oksfordshire odpowiadającej polskiemu liceum. Nigdy w życiu nie widziałam takiej szkoły, choć uczęszczałam m.in. do międzynarodowych szkół pod patronatem ONZ. Aule, sale teatralne, koncertowe, baseny, korty tenisowe i do polo, stołówki jak najlepsze restauracje; czesne &#8211; 30 tys. funtów rocznie.<br />
Zapytałam, czy absolwenci mają otwartą drogę na Oksford i Cambridge. Okazało się, że w ostatnim roczniku tylko 3 osoby trafiły na te uczelnie. Reszta poszła do innych, mniej renomowanych. Pomyślałam wtedy, że w moim liceum w Gdyni, które było za darmo, gdzie nie mieliśmy nawet jednego instrumentu muzycznego, gdzie zamiast krawatów nosiliśmy spodnie bojówki osiągaliśmy lepsze wyniki w nauce, niż w tej wspaniałej brytyjskiej szkole. Bo więcej z nas dostało się do Oksfordu.</p>
<p><strong>Co zrobić, by tę zdolną młodzież zatrzymać kraju, a tę, która wyemigrowała, zachęcić do powrotu? Czy Pani wróci?</strong><br />
Chciałabym. Ministerstwo Nauki i Szkolnictwa Wyższego przygotowało szereg grantów, ułatwiających powroty młodym naukowcom i zakładanie własnych grup badawczych. Brzmi to ciekawie, problem jednak w tym, że osób po doktoracie, które potrafią prowadzić własne badania i zarządzać zespołem ludzi, jest niewiele. W polskim systemie brakuje ogniwa pośredniego. W Wielkiej Brytanii po doktoracie odbywa się staż, tzw. Postdoctoral Research. Pracuje się wtedy naukowo w ramach jakiegoś projektu dość niezależnie, ale jednak w kontrolowanych warunkach. Osoby po doktoracie nie zawsze czują się na tyle pewnie, by jednocześnie pracować naukowo, administrować, zarządzać ludźmi, zdobywać granty. Potrzebują jeszcze wsparcia, zanim się usamodzielnią. Ważne jest także, aby ten program Ministerstwa stworzył wachlarz możliwości dla ludzi z różnych dziedzin nauki.</p>
<p><strong>Może będzie okazja porozmawiać o tym podczas Kongresu Obywatelskiego, na którym pojawi się Pani w roli panelisty? Dlaczego przyjęła Pani zaproszenie?</strong><br />
Nie lubię nudy i nie umiem stać w miejscu. Teraz jednocześnie organizuję swoje wesele, konferencję naukową dla polskich badaczy w Oksfordzie i przygotowuję się do wystąpienia na Kongresie. To interesująca, duża inicjatywa, która skupia wokół siebie liczne grupy społeczne. Rozmawiałam z osobami zaangażowanymi w organizację Kongresu i urzekł mnie ich idealizm, ale połączony z pewną dawką racjonalności. Bardzo mi się to spodobało.</p>
<p>Rozmawiała Dorota Goliszewska</p>
<p>***</p>
<p>Dr Joanna Bagniewska &#8211; zoolog, wykładowca Nottingham Trent University, laureatka trzeciej polskiej edycji konkursu FameLab. Świeżo upieczona mężatka, dziewczyna, która nie usiedzi w jednym miejscu zbyt długo, zawsze musi być w ruchu, coś organizować.</p>
]]></content:encoded>
					
		
		
			</item>
		<item>
		<title>M. Suskiewicz: Święto polskiej nauki</title>
		<link>/2013/11/20/m-suskiewicz-swieto-polskiej-nauki/</link>
		
		<dc:creator><![CDATA[Joanna]]></dc:creator>
		<pubDate>Wed, 20 Nov 2013 23:41:00 +0000</pubDate>
				<category><![CDATA[Po polsku]]></category>
		<category><![CDATA[Cambridge University]]></category>
		<category><![CDATA[Jagielloński24]]></category>
		<category><![CDATA[Polacy w UK]]></category>
		<category><![CDATA[polscy naukowcy]]></category>
		<category><![CDATA[polscy studenci]]></category>
		<category><![CDATA[polscy studenci w UK]]></category>
		<category><![CDATA[polska nauka]]></category>
		<guid isPermaLink="false">http://jbagniewska.wordpress.com/?p=397</guid>

					<description><![CDATA[Może przydałoby się spojrzeć na tego typu inicjatywy z chłodnego dystansu, opisać ich zalety i wady, zastanowić się nad tym, co trwałego wnoszą one do polskiej nauki, zwłaszcza, że większość ich uczestników przebywa przecież za granicą i nie wiadomo, czy kiedykolwiek do Polski wróci. Może, ale na razie jestem w...]]></description>
										<content:encoded><![CDATA[<p><a href="https://jbagniewska.files.wordpress.com/2013/11/jagielloc584ski24.png"><img loading="lazy" class="alignnone size-large wp-image-398" src="https://jbagniewska.files.wordpress.com/2013/11/jagielloc584ski24.png?w=500" alt="Jagielloński24" width="729" height="414" /></a></p>
<p><strong>Może przydałoby się spojrzeć na tego typu inicjatywy z chłodnego dystansu, opisać ich zalety i wady, zastanowić się nad tym, co trwałego wnoszą one do polskiej nauki, zwłaszcza, że większość ich uczestników przebywa przecież za granicą i nie wiadomo, czy kiedykolwiek do Polski wróci. Może, ale na razie jestem w stanie opisać tylko niesamowite wrażenie, jakie „Polskie perspektywy” na mnie wywarły: wrażenie niezwykłego, radosnego święta.</strong></p>
<p>Piątek rano. Przyleciałem z deszczu, z szarości, z mgły, a tu, gdzie spodziewać się można było pogody jeszcze gorszej, nieprzeniknionych chmur i silnych wiatrów – świeci słońce. Jedziemy, powoli mijając tłumy pieszych i rowerzystów i zatrzymując się kilka razy na światłach, w tym raz, by przepuścić grupę dziewcząt w szkolnych mundurkach z kijami do hokeja na trawie w dłoniach. Czy od dawna jest tak ładnie? Od niedawna, a i wkrótce ma się znów zepsuć, odpowiada życzliwie taksówkarz, ciągnąc dalej z nabytą przez lata wprawą tę fascynującą rozmowę o pogodzie. Przyleciałem, widzi, z Europy, a skąd dokładnie? Anglia najwyraźniej nie leży w Europie. Cała podróż z dworca do Peterhouse, najstarszego college’u w Cambridge, gdzie odbywa się tegoroczna edycja konferencji „Science. Polish Perspectives – Nauka. Polskie Perspektywy”, trwa może pięć-dziesięć minut. Patrzę przez okno, a w głowie kłębią mi się zapamiętane z lektur historie dotyczące tego miasta. Gdzieś za rogiem musiało być kino – czy nadal istnieje? – do którego uciekał po wykładach zmęczony Ludwig Wittgenstein. Widzę w wyobraźni, jak siada w pierwszym rzędzie, przy samym ekranie i nerwowo wcina pączki. Gdzieś nad rzeką z kolei stać musi wielka, późnogotycka King’s College Chapel. Jedziemy powoli przez miasto, a mnie z egzaltacji zdaje się niemalże, że w szumie samochodu słyszę „Magnificat” napisany specjalnie dla King’s College Choir przez Sir Johna Tavenera, tego samego Sir Johna Tavenera, którego śmierć ogłosiły kilka dni wcześniej gazety i strony internetowe.</p>
<p>Drugi obraz: sobota wieczór, Corpus Christi College, kolacja kończąca konferencję. Była łacińska modlitwa, teraz wszyscy zajęci są wyborem koloru wina. Portrety i malowane wzory Williama Morrisa na ścianach, światło świec, wieczorowe stroje, gołąb na talerzu. Ktoś mówi, że nieudany, ale nigdy w życiu nie jadłem gołębia, więc nie wiem, co odpowiedzieć. Poczciwy Wittgenstein słusznie argumentował w „Dociekaniach filozoficznych” – przeciwko scejntystom, pozytywistom i samemu sobie z czasów „Traktatu” – że jest wiele sensownych użyć języka. Sensownie można rozmawiać w czasie dnia o różnych dziedzinach nauki: biologii, biochemii, fizyce, inżynierii, psychologii, ekonomii, ale sensownie można rozmawiać też wieczorem przy kolacji o gołębiu. Na żadnej innej konferencji nie widziałem, muszę przyznać, tak ożywionego życia towarzyskiego, tak naturalnie toczonych rozmów, tak dobrej atmosfery. Niezastąpieni główni organizatorzy, Tomasz Cebo (Cambridge) i Magdalena Richter (Instytut Biochemii i Biofizyki PAN, Warszawa i Cambridge), wznoszą toast za uczestników, jakiś czas później Michał Leszczyński reprezentujący London School of Economics Polish Society wygłasza z kolei długi toast za organizatorów, do których należą jeszcze Kinga Pławik, Paweł Jaworski, Ewelina Gregolińska, Piotr Oleśkiewicz i Aleksandra Kołodziejczyk, wszyscy z Cambridge bądź Oksfordu, oprócz Pawła Jaworskiego, który studiował na Politechnice Gdańskiej, a także w Chinach i na Tajwanie. Kieliszki z winem wędrują w górę, wybuchają długie brawa. Na sam koniec w naszej części sali wznosimy jeszcze parę dodatkowych, prywatnych toastów wyjętą spod stołu polską wódką.</p>
<p>Ewelina Gregolińska, jedna z organizatorek, podkreśla, że od początku postanowiono, by każde miejsce, z którym uczestnicy mają styczność, było wyjątkowe. Stąd najstarszy college w Cambridge, jako miejsce wykładów i kolacja w sali jadalnej Corpus Christi: – Wszyscy włożyliśmy ogrom pracy w tę konferencję, a dla Tomka i Magdy był to zapewne dodatkowy etat – mówi. – Dla mnie osobiscie były to trzy intensywne dni, spędzone wśród wspaniałych ludzi, pięknej architektury, z fascynującą nauką w tle. Zaangażowanie się w organizację konferencji było jedną z najlepszych decyzji jakie podjęłam w życiu.</p>
<p>Pomiędzy piątkiem rano, a sobotnią nocą – dwa dni wykładów, warsztatów, sesji plakatowych i dyskusji. Uczestnicy to głównie polscy studenci i młodzi naukowcy przebywający na co dzień za granicą, ale są też zaproszeni goście: znani profesorowie z Polski (m.in. prof. Maciej Żylicz, biochemik i prezes Fundacji na rzecz Nauki Polskiej, prof. Jacek M. Baranowski, specjalista od grafenu, prof. Robert Hołyst, dyrektor Instytutu Chemii Fizycznej PAN) i polscy profesorowie z Anglii (m.in. prof. Mirosław Wyszyński, termodynamik i dr Krzysztof Kozioł, nanotechnolog), a także przedstawiciele organizacji zajmujących się finansowaniem i promowaniem nauki w Polsce i sponsorów, w tym chłopaki z Boston Consulting Group. Jest również dr Piotr Karasiński, znany matematyk finansowy, swego czasu vice-prezes banku Goldman Sachs, który wytrwale słucha wszystkich prezentacji, a w przerwach i wieczorami i dyskutuje ze studentami. Konferencję otwiera Ambasador RP Witold Sobków.</p>
<p>Główny punkt programu stanowią jednak wykłady młodych naukowców, popularne w formie, wzorowane nieco na TED. Krzysztof Bar z Oksfordu, organizator zeszłorocznej edycji, mówi o mechanice kwantowej; Szymon Stelter z Uniwersytetu Londyńskiego – o produkowaniu ludzkich przeciwciał w roślinach; Joanna Bagniewska, wykładowca na Nottingham Trent University – o wykrywaniu materiałów wybuchowych przy pomocy specjalnie szkolonych pszczół; Antoni Wróbel pracujący nad doktoratem z krystalografii białek w Cambridge – o transporcie pęcherzykowym wewnątrz komórek. Ten ostatni dla zilustrowania procesów, o których mówi, puszcza bańki mydlane. Lśniące pęcherzyki szybują w powietrzu i spadają powoli na scenę w sali wykładowej Peterhouse- college’u, do którego należeli Max F. Perutz i Sir John Kendrew, laureaci Nagrody Nobla z Chemii w 1962 za pierwszą strukturę białka otrzymaną dzięki krystalografii.</p>
<p>Ewelina Gregolińska, jedna z organizatorek, ocenia poziom tegorocznych prelegentów – powyżej wymieniłem tylko małą ich część – jako bardzo wysoki: – Inspirujące dyskusje pomiędzy uczestnikami dało sie słyszeć do późnych godzin nocnych – dodaje. Główna nagroda jury za najlepszą prezentację wędruje do Agnieszki Lekawy-Raus z Cambridge, która mówi o grafenowych nanorurkach. Jedna z dwóch drugich nagród jury, a także nagroda publiczności idą w ręce Michała Kępy z Uniwersytetu w Edynburgu za wykład o dźwięku, magnetyzmie i nadprzewodnictwie.</p>
<p>Wśród uczestników można zauważyć kilka szczególnych grup. Są na przykład przyrodnicy-eleganci, w wełnianych bądź lnianych marynarkach, jakby wyjęci z powieści Evelyna Waugh, mili i nieco ekstrawaganccy. Zwykle mają kolorowe skarpety. „Właśnie zakryta spodniami skarpetka – przypominają się słowa naszego Waugh, Leopolda Tyrmanda – demonstrowana nie zawsze, lecz jedynie w chwili podniesienia nogi, kryje w sobie ogromnie wiele prawdy o człowieku”. Inna, wyróżniająca się grupa to przyszli finansiści i bankierzy, głównie z London School of Economics. Postawni, kulturalni, też nienagannie, choć mniej ekstrawagancko ubrani, w ojczyźnie interwencjonisty Keynesa nie tracą rezonu i na klubowej imprezie po sobotniej kolacji rozkręcają tańce. No i są oczywiście dziewczęta, jakoś tak się składa wszystkie onieśmielająco inteligentne i piękne. Może powinienem spojrzeć na wszystko nieco chłodniej i krytyczniej, ale nie mogę teraz pozbyć się właśnie tej jednej, egzaltowanej myśli: jacy my wszyscy młodzi, zdolni, piękni, fantastyczni!</p>
<p>– Konferencja w Cambridge napełniła mnie motywacją i energią – mówi mi Michał Kępa, prywatnie mój przyjaciel od podstawówki. – Motywacją do dalszej pracy nad moim projektem, który wymaga wiele cierpliwości i rozpoczynania wielu aspektów od nowa. Energią do działania w sferze popularyzacji nauki i dydaktyki. Wspaniała atmosfera jaka panowała podczas konferencji wynika z charakteru uczestników – ich otwartości, inteligencji, talentów, ciekawości świata i innych ludzi, chęci rozmowy.</p>
<p>Noc z piątku na sobotę spędzamy na imprezach w pokojach polskich studentów w Cambridge. W klasycystycznym akademiku z klatką schodową obwieszoną portretami gramy na gitarze i śpiewamy polskie pieśni żołnierskie i ckliwe utwory Starego Dobrego Małżeństwa. Dziś Polaków w Cambridge jest dość sporo, powiedziałbym, że przeciętnie kilkoro na college, a college’ów jest trzydzieści jeden.</p>
<p>Dwadzieścia kilka lat temu było całkiem inaczej. Wśród gości konferencji jest dr hab. Konrad Bajer, doktorant w Trinity College w latach 1984-8, który od wielu lat pracuje na Wydziale Fizyki Uniwersytetu Warszawskiego. Jego angielski wciąż wybrzmiewa pięknym, brytyjskim akcentem. – W tym czasie Polaków na Uniwersytecie w Cambridge było niewielu, wszyscy się znali i mogli zmieścić się w jednym większym pokoju – opowiada. – „Cultural shock” jaki towarzyszył przyjazdowi z komunistycznej Polski do Cambridge, które było nieporównanie bardziej tradycyjne i konserwatywne niż dziś, był potężny. Cudzoziemców przebywało tam wówczas znacznie mniej niż teraz, a z Europy Środkowo-Wschodniej zaledwie garstka.</p>
<p>Jedząc gołębia, przypominam sobie o tzw. „srebrnej brygadzie”, grupie wysokich polskich oficerów, zarabiających po wojnie na życie polerowaniem zastawy w jednym z londyńskich hoteli. Ta konferencja to gra na nosie historii, która tak rzadko pozwalała nam, Polakom, robić to, w czym byliśmy dobrzy i na co mieliśmy ochotę.</p>
<p>– Dziś młodzi polscy naukowcy – kontynuuje dr Bajer – pozbawieni kompleksów, świadomi swej wartości, spontanicznie tworzą swoisty „klub” osób, które mając całkowitą swobodę wyboru, myślą jednak o ewentualnej karierze w Polsce lub co najmniej o utrzymywaniu bliskich kontaktów z polskim środowiskiem naukowym.</p>
<p>Podobnie ocenia dzisiejszą sytuację jeden z młodych prelegentów, Szymon Stelter: – Mam wrażenie, że polscy naukowcy pracujący za granicą to nie zwykli „uciekinierzy”, którzy przenoszą się tam gdzie im po prostu w danym momencie wygodniej. Są to raczej osoby z niesamowitą, wręcz zaraźliwą pasją do nauki, która prowadzi ich w miejsca, gdzie mogą realizować swoje marzenia. Jednocześnie, chcą dać coś w zamian. Zadają sobie pytania o to, jak funkcjonuje nauka w Polsce, co jest nie tak i co można zrobić, żeby było lepiej.</p>
<p>To prawda – panele dyskusyjne, które cieszą się dużym zainteresowaniem, w większości dotyczą możliwości poprawy warunków dla badań naukowych w naszym kraju.</p>
<p>– Podoba mi się, że niektórzy wracając, przynoszą do Polski cały dorobek zdobytych za granicą doświadczeń, umiejętności, kontaktów, a inni zostając zagranicą poszukują możliwości współpracy z instytucjami polskimi. Muszę przyznać, że trudno jest mi się oprzeć wrażeniu, że wśród uczestników tej konferencji są osoby, które będą miały bezpośredni wpływ na kształt polskiej nauki w przyszłości – dodaje Szymon. Najbardziej może niezwykłym gościem tej konferencji jest dr Alessandro Facchini, młody szwajcarski logik, który zdecydował się na podjęcie pracy na Uniwersytecie Warszawskim. Jak mówi, ze względu na niezwykle wysoki poziom naukowy wydziału, na którym pracuje.</p>
<p>Szymon zwraca też moją uwagę na znaczenie, jakie ma możliwość kontaktu z przedstawicielami organizacji takich jak Fundacja na rzecz Nauki Polskiej: – Wiedząc jakich wartości poszukują, dowiadujemy się w jakim kierunku efektywnie się rozwijać – mówi. – Jednocześnie jest to sytuacja korzystna dla obydwu stron, ponieważ im z kolei zależy, by znaleźć jak najlepsze osoby potencjalnie zainteresowane powrotem do kraju.</p>
<p>Wśród naukowców z Polski nastroje są raczej optymistyczne. Prof. Hołyst i prof. Marta Miączyńska (Międzynarodowy Instytut Biologii Molekularnej i Komórkowej, Warszawa) zgadzają się, że aktualnie sytuacja finansowa najlepszych polskich naukowców jest godna pozazdroszczenia, nawet w porównaniu z Zachodem. – Przede wszystkim budujące jest to, że coraz lepiej rozumiemy u nas w kraju, jak bardzo ważni dla rozwoju polskiej nauki są tacy ludzie, jakich mogliśmy spotkać na tej konferencji – cieszy się dr Bajer.</p>
<p>Jednak nawet gdyby „Polskie perspektywy” miały okazać się tylko tym – wspólnym świętem młodych polskich naukowców rozproszonych po różnych krajach Europy – to i tak będzie to bardzo wiele. Pamiętam piątkowy poranek, taksówkę, słońce i wciąż jeszcze dość zielone parki Cambridge, i słyszę w myślach słowa „Finlandii” Świetlików, przypomnianej ostatnio przez któregoś ze znajomych na Facebooku piosenki o ulatującym szczęściu: „Nigdy nie będzie takiego lata”. No chyba, że za rok, znów jesienią, na kolejnej konferencji z tego samego cyklu.</p>
<p><em>Konferencja &#8220;Science. Polish perspectives- Nauka. Polskie perspektywy odbyła się w Cambridge w dniach 15-16 listopada 2013r. Wsród patronów naukowych konferencji jest Polski Ośrodek Naukowy UJ w Londynie.</em></p>
<p>&nbsp;</p>
<p>Tekst Marcina Suskiewicza dostępny <a href="https://jagiellonski24.pl/2013/11/20/m-suskiewicz-swieto-polskiej-nauki/">tutaj</a>.</p>
]]></content:encoded>
					
		
		
			</item>
	</channel>
</rss>
