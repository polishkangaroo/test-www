<?xml version="1.0" encoding="UTF-8"?><rss version="2.0"
	xmlns:content="http://purl.org/rss/1.0/modules/content/"
	xmlns:wfw="http://wellformedweb.org/CommentAPI/"
	xmlns:dc="http://purl.org/dc/elements/1.1/"
	xmlns:atom="http://www.w3.org/2005/Atom"
	xmlns:sy="http://purl.org/rss/1.0/modules/syndication/"
	xmlns:slash="http://purl.org/rss/1.0/modules/slash/"
	>

<channel>
	<title>ochrona gatunków &#8211; Dr JOANNA BAGNIEWSKA</title>
	<atom:link href="/tag/ochrona-gatunkow/feed/" rel="self" type="application/rss+xml" />
	<link>/</link>
	<description>zoologist &#124; science communicator </description>
	<lastBuildDate>Mon, 18 Oct 2021 20:51:44 +0000</lastBuildDate>
	<language>en-GB</language>
	<sy:updatePeriod>
	hourly	</sy:updatePeriod>
	<sy:updateFrequency>
	1	</sy:updateFrequency>
	<generator>https://wordpress.org/?v=5.8.1</generator>

<image>
	<url>/wp-content/uploads/2018/04/cropped-PhotoAKrajewski-3-32x32.jpg</url>
	<title>ochrona gatunków &#8211; Dr JOANNA BAGNIEWSKA</title>
	<link>/</link>
	<width>32</width>
	<height>32</height>
</image> 
	<item>
		<title>Nowe trendy wśród kociarzy: kolorowa kryza i śliniak z neoprenu. &#8220;Kot wstydzi się wyjść w tym na miasto&#8221;</title>
		<link>/2018/05/15/nowe-trendy-wsrod-kociarzy-kolorowa-kryza-i-sliniak-z-neoprenu-kot-wstydzi-sie-wyjsc-w-tym-na-miasto/</link>
					<comments>/2018/05/15/nowe-trendy-wsrod-kociarzy-kolorowa-kryza-i-sliniak-z-neoprenu-kot-wstydzi-sie-wyjsc-w-tym-na-miasto/#respond</comments>
		
		<dc:creator><![CDATA[blu]]></dc:creator>
		<pubDate>Tue, 15 May 2018 22:06:17 +0000</pubDate>
				<category><![CDATA[O zwierzętach]]></category>
		<category><![CDATA[Po polsku]]></category>
		<category><![CDATA[Gazeta Wyborcza]]></category>
		<category><![CDATA[koty]]></category>
		<category><![CDATA[ochrona gatunków]]></category>
		<guid isPermaLink="false">/?p=2041</guid>

					<description><![CDATA[Artykuł Martyny Śmigiel w Gazecie Wyborczej &#124; Sekcja kociarzy pochwaliła się w redakcji nowym gadżetem: kryzą dla kotów. Psiarze i ci bez zwierząt wobec nowego wynalazku byli raczej sceptyczni, a nawet zasiali defetyzm: czy ta kryza to czasem nie jest zwykły marketingowy bubel wciskany zatroskanym hodowcom kotów, który tylko ładnie...]]></description>
										<content:encoded><![CDATA[<p><em><a href="https://warszawa.wyborcza.pl/warszawa/7,54420,23231035,wychodzisz-z-kotem-na-spacer-powinienes-zalozyc-mu-kryze-zwierz.html">Artykuł <span class="art-author">Martyny Śmigiel w Gazecie Wyborczej </span></a></em><a href="https://warszawa.wyborcza.pl/warszawa/7,54420,23231035,wychodzisz-z-kotem-na-spacer-powinienes-zalozyc-mu-kryze-zwierz.html"><span class="art-author">|</span></a></p>
<p><strong>Sekcja kociarzy pochwaliła się w redakcji nowym gadżetem: kryzą dla kotów. Psiarze i ci bez zwierząt wobec nowego wynalazku byli raczej sceptyczni, a nawet zasiali defetyzm: czy ta kryza to czasem nie jest zwykły marketingowy bubel wciskany zatroskanym hodowcom kotów, który tylko ładnie wygląda i nabija kasę producentom? W imieniu wszystkich miejskich kociarzy &#8211; sprawdzamy</strong>.</p>
<p class="art_paragraph">Tajemniczo brzmiąca kryza to nic innego jak kolorowa opaska z falbaną przypominającą gumkę aksamitkę. Kryzę wkłada się kotu na szyję, gdy wybiera się on na spacer na zewnątrz. Kot musi się przecież wybiegać, wdrapać na drzewo, a także – o zgrozo! – zapolować. Taka już kocia natura – są drapieżnikami, nawet te na co dzień mieszkające w czterech ścianach. Koty polują więc na myszy, szczury, ale też ryjówki, młode zające czy króliki, a także ptaki oraz żaby i inne gady. Swoje ofiary rzadko nawet zjadają, sycą nimi raczej instynkty łowieckie. Co gorsza, upolowane zwierzęta traktują jak wojenne trofeum, którym chwalą się przed swoimi właścicielami. To też dowód na ich przywiązanie. Problem w tym, że na wycieraczce czy dywanie zdycha nam niczemu winny ptak lub gryzoń. Czy kryza może temu zapobiec?</p>
<h2 class="art_sub_title">Nie chronią ssaków</h2>
<p class="art_paragraph">Dr Joanna Bagniewska, zoolożka i wykładowczyni University of Reading w Wielkiej Brytanii, powołuje się na badania, zgodnie z którymi założenie kotu kolorowej kryzy zmniejsza liczbę upolowanych przez niego ptaków 19-krotnie na wiosnę, gdy wykluwają się młode, oraz trzykrotnie jesienią. Bo kryza działa głównie na ptaki. Są one wzrokowcami, reagują przede wszystkim na bodźce wizualne. – Koty mają szare, raczej neutralne w środowisku kolory. Ptak natychmiast wychwyci coś nienaturalnie kolorowego. I ma czas, by uciec przed drapieżnikiem, który chce go upolować – wyjaśnia dr Bagniewska.</p>
<p class="art_paragraph">Dodaje, że kryzy niestety nie chronią tak skutecznie ssaków. One posługują się przede wszystkim słuchem i węchem, praktyczne będzie więc założenie kotu na szyję zarówno kryzy, jak i klasycznego dzwoneczka, który ostrzega zwierzęta dźwiękiem. No, chyba że chcemy pozbyć się samych myszy.</p>
<h2 class="art_sub_title">Mechanizm szybko uwalniający</h2>
<p class="art_paragraph">Dr Bagniewska podpowiada, że kota można ubrać jeszcze w kolorowy śliniak z neoprenu. – Zawsze się śmieję, że jest skuteczny, bo kot po prostu wstydzi się w nim wyjść na miasto. Badania z Nowej Zelandii pokazują, że takie śliniaki zmniejszają prawdopodobieństwo upolowania przez kota ptaka aż o 81 proc. – podkreśla.</p>
<p>I jeszcze rada dla wychowanków Adama Słodowego: – Nie współpracuję z producentami obróżek, ale polecam kupienie profesjonalnej obroży zamiast ubierania kota w kolorową gumkę aksamitkę, mimo że wyglądają podobnie. Kryzy mają mechanizm szybko uwalniający, jeśli się za nie mocno pociągnie, odpadają. To zapewnia kotu bezpieczeństwo, gdy wspina się po drzewach i mógłby nieopatrznie powiesić się na takiej obroży – przestrzega dr Bagniewska.</p>
]]></content:encoded>
					
					<wfw:commentRss>/2018/05/15/nowe-trendy-wsrod-kociarzy-kolorowa-kryza-i-sliniak-z-neoprenu-kot-wstydzi-sie-wyjsc-w-tym-na-miasto/feed/</wfw:commentRss>
			<slash:comments>0</slash:comments>
		
		
			</item>
		<item>
		<title>Stacja Nauka PR4</title>
		<link>/2018/01/12/stacja-nauka-pr4/</link>
		
		<dc:creator><![CDATA[blu]]></dc:creator>
		<pubDate>Fri, 12 Jan 2018 23:09:47 +0000</pubDate>
				<category><![CDATA[O zwierzętach]]></category>
		<category><![CDATA[Po polsku]]></category>
		<category><![CDATA[Radio]]></category>
		<category><![CDATA[nietoperze]]></category>
		<category><![CDATA[ochrona gatunków]]></category>
		<category><![CDATA[Rzecznicy Nauki]]></category>
		<category><![CDATA[syndrom bialego nosa]]></category>
		<guid isPermaLink="false">/?p=2222</guid>

					<description><![CDATA[O chorobie nietoperzy opowiadam w Radiowej Czwórce. &#160; &#160; &#160; &#160;]]></description>
										<content:encoded><![CDATA[<p>O chorobie nietoperzy opowiadam w <a href="https://www.polskieradio.pl/10/5366/Artykul/1987522,Stacja-Nauka-11-stycznia-godz-1204">Radiowej Czwórce</a>.</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
]]></content:encoded>
					
		
		
			</item>
		<item>
		<title>Koty, czyli krajobraz strachu</title>
		<link>/2015/07/29/koty-czyli-krajobraz-strachu/</link>
		
		<dc:creator><![CDATA[Joanna]]></dc:creator>
		<pubDate>Wed, 29 Jul 2015 21:49:32 +0000</pubDate>
				<category><![CDATA[Moje teksty]]></category>
		<category><![CDATA[O zwierzętach]]></category>
		<category><![CDATA[Po polsku]]></category>
		<category><![CDATA[Australia]]></category>
		<category><![CDATA[ekologia]]></category>
		<category><![CDATA[gatunek inwazyjny]]></category>
		<category><![CDATA[Gazeta Wyborcza]]></category>
		<category><![CDATA[koty]]></category>
		<category><![CDATA[ochrona gatunków]]></category>
		<guid isPermaLink="false">http://joannabagniewska.com/?p=1285</guid>

					<description><![CDATA[Mój artykuł w Gazecie Wyborczej&#160; Kot ze zdobyczą (Gerry Ellis / Biosphoto) Jak większość ludzi bardzo lubię koty &#8211; miłe, puchate, inteligentne. Jednak z zawodowego obowiązku, jako zoolog, muszę stwierdzić, że sympatyczny mruczek ma również drugie oblicze &#8211; twardego, skutecznego mordercy. Kot to drapieżnik doskonały &#8211; adaptuje się wyjątkowo łatwo,...]]></description>
										<content:encoded><![CDATA[<div id="top_wrap">
<div id="holder_101" class="holder_top">
<p style="text-align: justify;"><em>Mój artykuł w <a href="https://wyborcza.pl/1,75400,18444282,koty-czyli-krajobraz-strachu.html">Gazecie Wyborczej&nbsp;</a></em></p>
</div>
</div>
<div id="columns_wrap">
<div id="col_left">
<div id="row_3" class="content_row">
<div id="holder_209" class="holder_cl3 holder_cl">
<div id="gazeta_article">
<div id="gazeta_article_image" style="text-align: justify;">
<div>
<p><img title="Kot ze zdobyczą" src="https://bi.gazeta.pl/im/5b/97/11/z18444379Q,Kot-ze-zdobycza.jpg" alt="Kot ze zdobyczą" border="0"></p>
<p class="desc">Kot ze zdobyczą (Gerry Ellis / Biosphoto)</p>
</div>
</div>
<div id="gazeta_article_lead" style="text-align: justify;"><strong>Jak większość ludzi bardzo lubię koty &#8211; miłe, puchate, inteligentne. Jednak z zawodowego obowiązku, jako zoolog, muszę stwierdzić, że sympatyczny mruczek ma również drugie oblicze &#8211; twardego, skutecznego mordercy.</strong></div>
<div style="text-align: justify;"></div>
<div style="text-align: justify;"></div>
<div id="gazeta_article_body">
<div id="article">
<div id="article_body" style="text-align: justify;">
<section id="p_lock" class="v12">
<header></header>
<header></header>
<header id="p_lock_header"><span id="p_lock_head_msg"></span>Kot to drapieżnik doskonały &#8211; adaptuje się wyjątkowo łatwo, bardzo szybko rozmnaża, jest niezwykle odporny i mało wybredny, poluje na wszystko w zasięgu pazurów. Ponadto przewyższa liczbowo naturalne drapieżniki. Szacuje się, że na świecie jest ponad 400 milionów kotów. Obecne są prawie na wszystkich szerokościach geograficznych, poza kręgami polarnymi.</header>
</section>
</div>
</div>
</div>
<p><span id="more-1285"></span></p>
<p style="text-align: justify;">Udomowiono je około dziewięciu tysięcy lat temu, kiedy ludzkość zaczęła produkować i składować żywność &#8211; koty broniły jej przed szkodnikami. W XIX w. zwierzęta te zabierano ze sobą w podróże morskie; tępiły szczury na okrętach. W ten sposób rozprzestrzeniły się na świecie, stając się jednym z najgroźniejszych gatunków inwazyjnych na ziemi. Zagrażają zwłaszcza zwierzętom z bardzo delikatnych ekosystemów wyspiarskich.</p>
<p style="text-align: justify;">Wiele gatunków ptaków ewoluowało na wyspach, gdzie nie miały naturalnych drapieżników &#8211; mogły bezpiecznie zakładać gniazda wprost na ziemi, niektóre zatraciły wręcz umiejętność latania. Wpuszczenie kotów do takiego środowiska musiało skończyć się katastrofą. Mruczki są bezpośrednio odpowiedzialne za wyginięcie aż trzydziestu trzech gatunków ptaków! Przytoczę szczególnie smutną historię łazików południowych z nowozelandzkiej wysepki Stephens Island. Legenda głosi, że te małe, przypominające strzyżyka ptaszki doszczętnie wytępiła&#8230; jedna należąca do latarnika kotka o imieniu Tibbles. To nie do końca prawda, bo na wyspie znajdowało się również kilka innych kotów, jednak to właśnie one w pełni odpowiadają za wyginięcie całego gatunku łazików.</p>
<p style="text-align: justify;"><span class="txt_srodtytul"><b>Miliony kotów, miliardy ofiar</b></span></p>
<p style="text-align: justify;">Koty zagrażają nowozelandzkim ptakom kiwi, australijskim pingwinom małym, a także przeróżnym niewielkim ssakom, gadom i płazom &#8211; w sumie 175 gatunkom kręgowców na 120 wyspach. A co z kontynentami? Szacuje się, że w Stanach mieszka 10-50 milionów bezpańskich kotów; w Polsce są one najliczniej występującymi drapieżnikami, liczniejszymi od lisów, kun i borsuków &#8211; podobnie w&nbsp;Wielkiej Brytanii, gdzie kotów jest trzy razy więcej niż lisów. W Szkocji i na Półwyspie Iberyjskim problemem jest również hybrydyzacja kotów domowych ze żbikami. Zdziczałe koty mają większe terytoria od domowych mruczków, bo muszą samodzielnie szukać pożywienia, schronienia i okazji do rozmnażania się (w odróżnieniu od wysterylizowanych kotów domowych).</p>
<p style="text-align: justify;">No dobrze: ale czy polowanie nie jest naturalne? Na gryzonie, ptaki czy jaszczurki czyhają też inne niebezpieczeństwa. Niby tak, stworzyliśmy jednak sztuczny układ, w którym liczba drapieżników nie jest zależna od dostępności naturalnego pożywienia, ponieważ je dokarmiamy. W naturze, gdyby ofiar było coraz mniej, zmniejszyłaby się również liczba drapieżców &#8211; nie miałyby czego jeść. Jednak w sytuacji, w której kot nie znajduje naturalnego pożywienia, może liczyć na pokarm od opiekuna, poza tym miewa zapewnioną opiekę weterynaryjną. Dlatego populacja kotów nie podlega tym samym prawom co populacja naturalnie występujących drapieżników. Ofiary kotów nie mają szans wobec zdrowych i rosnących w siłę mruczących drapieżców. Dodatkowo sama obecność kota ma negatywny wpływ na ptaki; życie w ciągłym stresie odbija się na opiece nad młodymi. Pod okiem drapieżnika ptasi rodzice rzadziej wracają do gniazd z pokarmem, co sprawia, że pisklęta nie przeżywają albo są słabsze. To zjawisko w ekologii nazywa się krajobrazem strachu.</p>
<p style="text-align: justify;">Koty to drapieżniki oportunistyczne &#8211; polują, kiedy tylko nadarzy się okazja. Co ciekawe, nie polują wyłącznie z głodu. Eksperymenty z lat 70. przeprowadzone przez Dalhousie University w Kanadzie wykazały, że koty karmione ulubionym pokarmem zostawiały miskę, aby złowić szczura, po czym natychmiast wracały do jedzenia karmy. Te zwierzęta myślą przyszłościowo &#8211; nie wiadomo, kiedy trafi się kolejna okazja do złapania pokarmu, w związku z tym polują przy każdej nadarzającej się sposobności. To wiąże się z ich naturalnym sposobem żerowania &#8211; koty łowią małe zwierzęta kilka razy dziennie zamiast jednej dużej ofiary raz na jakiś czas (jak robią to na przykład lwy).</p>
<p style="text-align: justify;"><span class="txt_srodtytul"><b>Coraz więcej ludzi, coraz więcej kotów </b></span></p>
<p style="text-align: justify;">Ponad 50 proc. ludzi na świecie żyje w miastach; w Polsce współczynnik urbanizacji wynosi ponad 60 proc., w Wielkiej Brytanii &#8211; prawie 90. W miastach koty są liczniejsze niż we wsiach lub na wyspach &#8211; łatwiej o pokarm, więc koty chętniej się wzajemnie tolerują. Przykładowo w brytyjskim Bristolu zagęszczenie kotów wynosi 229 osobników na kilometr kwadratowy, w Reading &#8211; 463, a w Sheffield &#8211; nawet 1580! Miasta będą się rozrastać, przy okazji zagrażając bioróżnorodności. I tu nasze domowe koty zaczynają być problemem. W Polsce, według badań Euromonitor International, mieszka ich ponad sześć milionów. Szacuje się, że w Wielkiej Brytanii jest 10,3 miliona kotów, a w USA &#8211; 96,6 miliona. Moja koleżanka z University of Reading dr Rebecca Thomas oszacowała, że w Wielkiej Brytanii koty żyją w 23-26 proc. domostw; na domostwo przypada średnio półtora kota. Co ciekawe, osoby z wyższym wykształceniem są bardziej skłonne mieć kota niż psa &#8211; nie wynika to jednak z ich snobistycznych gustów, ale z faktu, że dojazd do pracy zajmuje im statystycznie więcej czasu, w związku z czym nie mogą sobie pozwolić na częste wyprowadzanie psów.</p>
<p style="text-align: justify;">Jak możemy ocenić spustoszenie czynione przez koty? Używa się do tego różnych szacunków, m.in. ankiet, w których właściciele kotów piszą, ile zwierząt ich pupil przyniósł do domu. Na podstawie tych liczb można ocenić wpływ kotów na środowisko &#8211; chociaż oczywiście różni się on w zależności od terenu, dostępności i liczby ofiar (oraz charakteru kota). Jednak średnia liczba zwierząt upolowanych przez koty w ciągu roku to 18,3 w brytyjskim Reading, 21,5 w Bristolu, 30,2 w australijskiej Canberrze, 36,8 w nowozelandzkim Christchurch, a w Auckland nawet 67,4! W Wielkiej Brytanii koty przynoszą w ciągu roku ok. 220 milionów zwierząt, z czego jedna trzecia to ptaki. W Stanach wolno żyjące koty zabijają między 1,4 a 3,7 miliarda ptaków rocznie; liczba zabitych ssaków szacowana jest na 6,9-20,7 miliarda. Dla porównania, w ciągu roku Amerykanie zjadają prawie 10,2 miliarda zwierząt (wg szacunków US Department of Agriculture z 2010 r.), a na całej Ziemi przemysł mięsny zabija ok. 58 miliardów zwierząt.</p>
<p style="text-align: justify;">Liczby kocich ofiar mogą być mocno zaniżone, ponieważ nie każdy kot chwali się w domu swoimi zdobyczami. Poza tym jeśli kot nie przynosi żadnych zwierząt (lub też przynosi ich zbyt dużo), właściciele mniej chętnie informują o tym w ankietach. W jednym z badań Kerry Loyd z uniwersytetu w Georgii zastosowała tzw. Kitty Cams, miniaturowe kamerki umieszczone na kocich obróżkach. Pokazały one dokładne zachowanie kotów poza domem. Wyniki zaskoczyły &#8211; okazało się, że koty przynoszą do domu zaledwie 23 proc. upolowanych przez siebie zwierząt; 28 proc. zjadają tuż po polowaniu, a prawie połowę po prostu zostawiają! To uzmysłowiło naukowcom skalę zjawiska.</p>
<p style="text-align: justify;">Przynoszone ofiary są często nadal żywe; w tych przypadkach właściciele kotów na ogół odwożą je do weterynarza. Niestety, dane zebrane w centrach rehabilitacyjnych w Wielkiej Brytanii pokazują, że 78 proc. kocich ofiar nie udało się uratować mimo specjalistycznej opieki.</p>
<p style="text-align: justify;"><span class="txt_srodtytul"><b>Dzwoneczki, obróżki i sterylizacja </b></span></p>
<p style="text-align: justify;">Naukowcy proponują różne sposoby na zmniejszenie liczby upolowanych zwierząt. Popularne obróżki z dzwoneczkami zmniejszają liczbę kocich zdobyczy o ok. 30 proc. O wiele skuteczniejszą metodą są kolorowe kryzy, przypominające wyglądem gumki aksamitki &#8211; naukowcy z australijskiego Murdoch University stwierdzili, że koty w kryzach łowią o ponad połowę mniej ptaków niż koty bez kryz. Jaskrawe kolory ostrzegają ptaki, ale ssaków już nie &#8211; w większości nie rozróżniają one dobrze kolorów. Ta sama grupa badawcza przetestowała też CatBibs &#8211; duże, plastikowe śliniaki, które uniemożliwiają kotom rzucanie się na ofiarę. Śliniaki przeszkodziły 81 proc. kotów w upolowaniu ptaków, a 45 proc. &#8211; ssaków. Jeśli zdecydujecie się na założenie swoim kotom któregoś z tych ubranek, używajcie produktów specjalnie do tego przeznaczonych. W żadnym wypadku nie wkładajcie pupilom na szyję dziecięcych śliniaków ani gumek aksamitek &#8211; mogą się zaplątać w gałęzie i udusić zwierzę; produkty dostępne w sklepach są wyposażone w mechanizm uwalniający.</p>
<p style="text-align: justify;">Można koty zamykać w domu &#8211; jeśli nie cały czas, to chociaż sezonowo. Drapieżniki te łowią 85 proc. więcej zwierzyny, kiedy jest ciepło, robią to głównie nocą. Na wiosnę i latem pojawia się najwięcej piskląt i młodych ssaków; to one są najbardziej narażone na kocie ataki. W niektórych częściach Australii istnieje nawet zakaz trzymania kotów w pobliżu parków narodowych, jednak bardzo trudno go egzekwować. Najskuteczniejszą metodą jest niewypuszczanie kota z domu w ogóle &#8211; chociaż w wielu miejscach i na to jest już, niestety, za późno.</p>
<p style="text-align: justify;">A co z kotami wolno żyjącymi? W Polsce uznawane są za zwierzęta dzikie, które w myśl art. 21. ustawy o ochronie zwierząt stanowią dobro ogólnonarodowe, powinny mieć zapewnione warunki rozwoju i swobodnego bytu. Nikt nie kwestionuje ich niezwykłej skuteczności w walce ze szczurami, jednak w każdym układzie potrzebna jest równowaga, a obecnie koty zdecydowanie ją zakłócają. Jak możemy ograniczyć liczbę innych kocich ofiar, nie szkodząc jednocześnie samym kotom? Przede wszystkim przeprowadzać akcje sterylizacji i kastracji. Miasta zajmują się tym coraz częściej i na coraz większą skalę. Kocia populacja zwiększa się bowiem z niewiarygodną prędkością, mimo że pierwszy rok przeżywa tylko około 1 proc. wolno żyjących kociaków. Dobrym sposobem ochrony miejskiego ptactwa są też nasadzenia żywopłotowe zamiast murów czy parkanów dookoła posesji &#8211; krzaki są mniej dostępne dla kotów.</p>
<p style="text-align: justify;">Dbajmy o koty i kochajmy je &#8211; rozsądnie. W przeciwnym razie może nam grozić prawdziwy KOTaklizm.</p>
</div>
</div>
</div>
</div>
</div>
]]></content:encoded>
					
		
		
			</item>
		<item>
		<title>10 zwierzęcych terrorystów</title>
		<link>/2015/04/28/10-zwierzecych-terrorystow/</link>
		
		<dc:creator><![CDATA[Joanna]]></dc:creator>
		<pubDate>Mon, 27 Apr 2015 23:20:38 +0000</pubDate>
				<category><![CDATA[Moje teksty]]></category>
		<category><![CDATA[O zwierzętach]]></category>
		<category><![CDATA[Po polsku]]></category>
		<category><![CDATA[Focus]]></category>
		<category><![CDATA[gatunek inwazyjny]]></category>
		<category><![CDATA[ochrona gatunków]]></category>
		<guid isPermaLink="false">http://joannabagniewska.com/?p=1036</guid>

					<description><![CDATA[Mój tekst w Magazynie Focus Są doskonale przystosowani do ataku, niewybredni, radzą sobie w każdej sytuacji. I sami ich sprowadziliśmy na nasz teren! Oto dziesiątka wyjątkowo szkodliwych gatunków inwazyjnych. Część z nich sprowadziliśmy celowo – jak króliki do Australii, na które chcieli polować angielscy osadnicy. Inne, jak szczury na statkach, trafiły...]]></description>
										<content:encoded><![CDATA[<div class="pic_no" style="text-align: justify;"><em>Mój tekst w <a href="https://www.focus.pl/przyroda/10-zwierzecych-terrorystow-12434">Magazynie Focus</a></em></div>
<div class="pic_no" style="text-align: justify;"></div>
<div class="inner_article" style="text-align: justify;">
<p><strong>Są doskonale przystosowani do ataku, niewybredni, radzą sobie w każdej sytuacji. I sami ich sprowadziliśmy na nasz teren! Oto dziesiątka wyjątkowo szkodliwych gatunków inwazyjnych.</strong></p>
<p>Część z nich sprowadziliśmy celowo – jak króliki do Australii, na które chcieli polować angielscy osadnicy. Inne, jak szczury na statkach, trafiły w nowe miejsca przypadkiem. Zaczynamy je zauważać, gdy nam przeszkadzają – niszczą uprawy, zagrażają zdrowiu lub życiu roznosząc pasożyty i choroby, zaburzają równowagę ekologiczną, dziesiątkując rodzime gatunki. Nie zawsze dostrzegamy to dostatecznie wcześnie. Biologiczne inwazje przyczyniły się do zagłady 54 proc. wymarłych gatunków. Adaptacyjny triumf intruzów jest tragedią dla innych stworzeń.</p>
<p><span id="more-1036"></span></p>
<p>Co można z tym zrobić? Najlepiej działać prewencyjnie. W wielu miastach organizuje się powszechną sterylizację kotów, masowo mordujących dzikie zwierzęta. Można prawnie zakazać sprowadzania gatunków egzotycznych (np. australijskie dzieci nie mogą trzymać w domu&#8230; chomików). Przenoszenie zadomowionych już najeźdźców z powrotem do ich naturalnego środowiska jest kosztowne, trudne, a często po prostu niemożliwe, ponieważ wraz z nimi trafiłyby tam nietypowe pasożyty i choroby nabyte w nowym miejscu zamieszkania. Często najłatwiejszym wyjściem jest niestety uśmiercenie intruza. Unia Europejska wydaje na walkę z gatunkami inwazyjnymi ok. 12 mld euro rocznie. Czy warto? Oceńcie sami.</p>
<p><strong>Norka amerykańska <em>(Neovison vison)</em></strong></p>
<p>To futrzasty komandos, który odnajdzie się w każdych warunkach. Potrafi polować na lądzie jak lis, wspina się na drzewa jak kot, a pływa niemal tak dobrze jak wydra. Żywi się wszystkim, co wpadnie jej w zęby: ptakami, rybami, płazami, ssakami, nawet bezkręgowcami. Do Europy sprowadzono ją na początku XX w. jako zwierzę futerkowe. Część norek uciekła z hodowli, część została wypuszczona celowo przez obrońców praw zwierząt (ze względów humanitarnych) oraz przez władze ZSRR (do polowań). W ciągu kilkudziesięciu lat na dobre zadomowiła się na naszym kontynencie.</p>
<p>Ze względu na swoją żarłoczność norka stanowi ogromne zagrożenie dla rodzimej fauny, zwłaszcza dla ptaków morskich. Żyją one w koloniach, na ogół na wysepkach położonych o kilka kilometrów od brzegu. Norka – jak na komandosa przystało – potrafi dopłynąć na wyspę i zamordować nawet sto piskląt podczas jednej nocy. W ten sposób jeden osobnik może zdziesiątkować kolonię liczącą kilkanaście tysięcy ptaków. Norka amerykańska stanowi też konkurencję dla swej mniejszej i nie tak żarłocznej kuzynki – norki europejskiej, najbardziej zagrożonego ssaka Europy.</p>
<p><strong>Kot domowy <em>(Felis catus)</em></strong></p>
<p>Niestety, nasze poczciwe Mruczki są w ścisłej czołówce najgroźniejszych gatunków inwazyjnych na świecie. W XIX w. zabierano je w podróże morskie, by tępiły okrętowe szczury. W ten sposób dotarły w miejsca pozbawione dotąd drapieżników. Zdziczałe koty dziesiątku-ją zwłaszcza żyjące na wyspach ptaki, które często nie musiały latać, a gniazda mogły zakładać wprost na ziemi. Nawet tam, gdzie drapieżniki są częścią ekosystemu, nasi domowi ulubieńcy zyskują prze-wagę. Rozmnażają się bardzo szybko i są niezwykle odporni. W Nowej Zelandii krąży historia o łaziku południowym – małym ptaszku przypominającym strzyżyka. Łaziki mieszkały na nowozelandzkiej wysepce Stephen’s Island. Ponoć wszystkie padły ofiarą jednego tylko kota imieniem Tibbles, należącego do latarnika. To nie do końca prawda, bo na wyspie było więcej tych drapieżników. Ale to one doprowadziły do wyginięcia łazików. A teraz zagrażają także nowozelandzkim kiwi, australijskim pingwinom małym, niewielkim ssakom, gadom i płazom. Koci problem dotyczy całego świata, od Australii po Polskę i USA. Jedyne, co nam pozostaje, to niewypuszczanie kota z domu – bo nawet te karmione najlepszymi frykasami nie tracą instynktu drapieżcy.</p>
<p><strong>Wiewiórka szara <em>(Sciurus carolinensis)</em></strong></p>
<p>Znanej z polskich parków wiewiórki rudej nie zobaczymy ani na południu Wielkiej Brytanii, ani w północnych Włoszech. Wyparła ją stamtąd sprowadzona z Ameryki konkurentka. Wiewiórka szara może być nawet dwa razy cięższa od rudej. Spędza więcej czasu na ziemi niż na drzewach, co ułatwia jej zdobywanie pożywienia. A co najgorsze, jest nosicielką wirusa wiewiórczej ospy (SPPV), który najczęściej nie robi jej krzywdy. Morduje za to masowo jej rude kuzynki.</p>
<p>Do Wielkiej Brytanii wiewiórki szare przybyły pod koniec XIX w. i szybko uciekły z prywatnych hodowli. Gdy się rozpleniły, Anglicy dostrzegli wagę problemu i wypowiedzieli zwierzakom wojnę. Mówią o nich z obrzydzeniem „amerykańskie szczury drzewne”, a niektóre starsze panie strzelają do nich z wiatrówek. Tymczasem we Włoszech, gdzie szare wiewiórki sprowadzono w latach 40. XX w., takie działania zablokowała opinia publiczna. „Nie zabijajcie Chipa i Dale’a!” – pisano w gazetach. Włoskie wiewiórki szare mają się znakomicie i dokonują już inwazji na południową Francję.</p>
<p>Ostatnie badania pokazały, że sprzymierzeńcem w walce z tymi najeźdźcami mogą być kuny. Tak dzieje się w Irlandii. Kluczowa jest tu większa masa ciała wiewiórek szarych. Ciężkie zwierzęta nie mogą schronić się przed kunami na najcieńszych gałązkach drzew, a ich szczuplejsze, rude kuzynki robią to z łatwością.</p>
</div>
<p style="text-align: justify;"><strong>Pałanka kuzu <em>(Trichosurus vulpecula)</em></strong></p>
<p style="text-align: justify;">Australijskie zwierzęta sporo wycierpiały wskutek inwazji obcych gatunków. Same jednak też potrafią być niebezpieczne. Pałankę kuzu – szarożółte zwierzątko wielkości kota – znają mieszkańcy wschodniej i północnej Australii. Ten torbacz, przystosowany do wspinania się po drzewach, często hałasuje spacerując po dachach domów. Jada głównie rośliny, aczkolwiek nie pogardzi jajkiem, bezkręgowcem albo pisklęciem. W Australii objęty jest ochroną, ale już w Nowej Zelandii sezon polowań na pałanki trwa cały rok. Sprowadzono je w tam 1837 roku w celach hodowlanych – zwierzęta te mają miękkie gęste futerko.</p>
<p style="text-align: justify;">Wydostały się na wolność i szybko rozmnożyły się w środowisku pozbawionym drapieżników. Pałankom smakują zwłaszcza młode listki, kwiaty i pączki – potrafią ogołocić całe drzewa. Wyjadają też jajka i młode nowozelandzkich ptaków, np. zagrożonej wyginięciem papugi kea. I na dodatek mogą przenosić prątki gruźlicy. Jednym ze sposobów na pozbycie się pałanek jest wykorzystanie ich do produkcji&#8230; skarpetek. Sierść torbaczy miesza się z wełną merynosów. Z tego materiału powstają idealnie ciepłe i miękkie, słynne na całym świecie nowozelandzkie skarpety. Pokaźne zyski z ich sprzedaży przeznaczane są na kontrolę gatunków inwazyjnych w tym kraju.</p>
<p style="text-align: justify;"><strong>Aleksandretta obrożna <em>(Psittacula krameri)</em></strong></p>
<p style="text-align: justify;">Ta średniej wielkości zielona papuga z Afryki i Azji jest stałym bywalcem parków w europejskich miastach. Uciekinierki z hodowli założyły kolonie w 24 krajach Europy, w USA, na Bliskim Wschodzie i w Australii. Belgijskie aleksandretty celowo wypuszczono z zoo w 1974 r., aby „ubarwić Brukselę”.</p>
<p style="text-align: justify;">Barwne papugi są szkodnikami upraw rolnych i konkurują o siedliska z rodzimymi ptakami. Naraziły się brytyjskim producentom win, wyjadając im winogrona. „Papugi niszczą brytyjskie winnice” – to brzmi jak podwójna geograficzna pomyłka. Jednak ocieplenie klimatu sprawiło, że w Wielkiej Brytanii można już uprawiać całkiem niezłe winogrona. Niestety, zmiany klimatyczne sprzyjają także papugom.</p>
<p style="text-align: justify;"><strong>Ropucha olbrzymia <em>(Rhinella marina)</em></strong></p>
<p style="text-align: justify;">Współczesne środki ochrony roślin wynaleziono dopiero w latach 40. XX w. Przedtem z owadami radzono sobie przy pomocy broni biologicznej: ptaków, mangust czy ropuch. W XIX-wiecznej Francji istniały nawet specjalne ropusze rynki dla ogrodników. Pochodząca z Ameryki Środkowej i Południowej ropucha olbrzymia, czyli aga, świetnie sprawdzała się jako obrońca trzciny cukrowej. Płazy te przywieziono na Karaiby, Barbados i Jamajkę, a stamtąd do Portoryko, gdzie broniły plantacji przed szkodnikami. W latach 30. XX w. Australijczycy wypuścili na wolność ok. 62 tys. młodych ropuszek. I tu zaczęły się problemy. W Australii ropuchy, zamiast zjadać żywiące się trzciną cukrową chrząszcze, zabrały się za inne bezkręgowce, ptasie jaja i drobne kręgowce. Wypierają z naturalnych siedlisk rodzimą faunę. Najgorszy jest jednak ropuszy mechanizm obronny – bufotoksyna, trucizna wydzielana przez znajdujące się na plecach gruczoły. Australijskie drapieżniki nie są do niej przystosowane. Próba zjedzenia toksycznego płaza kończy się dla nich fatalnie. Tam gdzie występują agi, odnotowano znaczny spadek liczby drapieżnych torbaczy, waranów, a nawet krokodyli.</p>
<p style="text-align: justify;">Walka z ropuchami w Australii trwa i prędko się nie skończy. Jedna samica składa ok. 30 tys. jajeczek, co przekłada się na mniej więcej setkę dorosłych potomków. A agi żyją nawet kilkanaście lat!</p>
<p style="text-align: justify;"><strong>Koza domowa <em>(Capra hircus)</em></strong></p>
<p style="text-align: justify;">Kozy to niesamowite zwierzęta. Potrafią zjeść absolutnie wszystko – nawet drzwi ze sklejki! Mnożą się błyskawicznie, więc gdy trafią do nowego środowiska, potrafią je kompletnie zniszczyć. Szczególnie niebezpieczne są na wyspach, np. na Galapagos, gdzie stanowią zagrożenie dla unikatowych żółwi, ptaków i owadów. Kozy funkcjonują tam jak buldożery: wyjadają roślinność, a to, czego nie zjedzą, depczą kopytkami, pozostawiając po sobie jałową ziemię i uschnięte, oskubane z liści drzewa. Do szkodników próbowano strzelać z helikopterów, ale trudno jest namierzyć pojedyncze kozy. Psy tropiące nie sprawdziły się, bo kaleczyły sobie łapy o ostre skały, których jest mnóstwo na wulkanicznych wyspach. Skuteczna okazała się dopiero zdrada. Wysterylizowanym kozom-judaszom nałożono radionadajniki i wypuszczono na wolność. Towarzyskie zwierzaki wyruszały na poszukiwanie nowych znajomych, zdradzając ich położenie myśliwym. W ten sposób pozbyto się kóz na galapagoskich wyspach Santiago i Pinta.</p>
<p style="text-align: justify;"><strong>Pyton birmański <em>(Python bivittatus)</em></strong></p>
<p style="text-align: justify;">Wyobraźcie sobie, że podczas spaceru spotykacie czterometrowego węża dusiciela. Dla mieszkańców Florydy to codzienność. Szacuje się, że w tym stanie USA, a zwłaszcza w Parku Narodowym Everglades, mieszka od 30 do 300 tys. dzikich pytonów birmańskich. Węże te pochodzą z południowo-wschodniej Azji, a na Florydzie w stanie dzikim zaczęły rozmnażać się w latach 80. XX w. Po-chodzą z domowych hodowli, z których uciekły albo zostały celowo wypuszczone. Jedna z hipotez mówi, że przyczynił się do tego silny huragan Andrew. W 1992 r. miał zniszczyć dużą hodowlę pytonów, umożliwiając im wydostanie się na wolność.</p>
<p style="text-align: justify;">Gady te rozmnażają się bardzo szybko, w dodatku są długowieczne. Nie mają na Florydzie wrogów poza człowiekiem; stawiają czoło nawet aligatorom! Same natomiast stanowią zagrożenie dla rodzimych ssaków i ptaków. Nie pogardzą rysiem, szopem ani oposem. Liczebność tych ssaków zmalała nawet o ponad 90 proc. tam, gdzie występują dusiciele. Mogą być niebezpieczne nawet dla człowieka. Jednak w swojej azjatyckiej ojczyźnie pytony są uznawane za gatunek zagrożony. Powodem jest przede wszystkim nielegalny handel ich skórami i mięsem w Chinach.</p>
<p style="text-align: justify;"><strong>Rak sygnałowy <em>(Pacifastacus leniusculus)</em></strong></p>
<p style="text-align: justify;">Na powierzchni polskich rzek woda płynie spokojnie, ale po dnie spaceruje amerykańska armia. Przesada? Wcale nie. Na jednym metrze kwadratowym dna można spotkać nawet 20 raków sygnałowych. Jako pierwsi sprowadzili je do Europy Szwedzi w latach 60. XX w. Powody były dwa: raki sygnałowe mają smaczne mięso, a europejskich raków szlachetnych zaczęło brakować w rzekach. Skorupiaki zdziesiątkowała choroba, zwana raczą dżumą. Niestety, Szwedzi nie mieli wówczas po-jęcia, że raki sygnałowe też ją przenoszą, ale rzadko na nią chorują. Inwazja przybyszów z Ameryki była gwoździem do trumny dla ich europejskich kuzynów.</p>
<p style="text-align: justify;"><strong>Jelonek błotny <em>(Hydropotes inermis)</em></strong></p>
<p style="text-align: justify;">Ten daleki kuzyn jeleni i saren jest jednym z najprymitywniejszych gatunków rodziny jeleniowatych. Świadczy o tym brak poroża – zamiast niego samce jelonków mają&#8230; kły. Lekko zakrzywione, wystające, długości ok. 6 cm, służą samcom do walk w okresie godowym. Kiedy nie są w użytku, zwierzę „wciąga” je do środka, żeby nie przeszkadzały w zdobywaniu pożywienia. Jelonki błotne są małe, wielkości średniego psa. Pochodzą z Korei i Chin. Pod koniec XIX w. przywieziono je do Europy, głównie Wielkiej Brytanii i Francji, gdzie stanowiły dekorację parków. Brytyjskie jelonki uciekły z prywatnych kolekcji i osiedliły się w dogodnych, podmokłych środowiskach, jak choćby na łąkach hrabstwa Cambridgeshire. Obecnie jedna dziesiąta globalnej populacji żyje na brytyjskiej „emigracji”. A w Azji gatunek ten zagrożony jest wyginięciem.</p>
<hr />
<div class="author">
<div class="author_desc">
<p style="text-align: justify;"><strong><a href="https://www.focus.pl/autor/dr-joanna-bagniewska">Dr Joanna Bagniewska</a> </strong>Zoolog, absolwentka Uniwersytetu Oksfordzkiego, wykłada na University of Reading. Zajmuje się ekologią behawioralną. Ubiegłoroczna zwyciężczyni konkursu FameLab.</p>
</div>
</div>
]]></content:encoded>
					
		
		
			</item>
		<item>
		<title>&#8220;Orangutany dorównują inteligencją dziesięciolatkom.&#8221; W Polsce też mamy wpływ na to, czy przeżyją</title>
		<link>/2014/11/17/orangutany-dorownuja-inteligencja-dziesieciolatkom-w-polsce-tez-mamy-wplyw-na-to-czy-przezyja/</link>
		
		<dc:creator><![CDATA[Joanna]]></dc:creator>
		<pubDate>Mon, 17 Nov 2014 21:03:50 +0000</pubDate>
				<category><![CDATA[Moje teksty]]></category>
		<category><![CDATA[O zwierzętach]]></category>
		<category><![CDATA[Po polsku]]></category>
		<category><![CDATA[gatunki zagrożone]]></category>
		<category><![CDATA[Gazeta Wyborcza]]></category>
		<category><![CDATA[Indonezja]]></category>
		<category><![CDATA[Malezja]]></category>
		<category><![CDATA[ochrona gatunków]]></category>
		<category><![CDATA[olej palmowy]]></category>
		<category><![CDATA[orangutany]]></category>
		<guid isPermaLink="false">http://jbagniewska.wordpress.com/?p=828</guid>

					<description><![CDATA[Mój artykuł w Gazecie Wyborczej. To samica Beki. Mieszka w Parku Narodowym Tanjung Puting na indonezyjskim Borneo. Szacuje się, że na wolności żyje 60 tys. orangutanów (IRWIN EDRIANSYAH/AP) Wiele orangutanów swoimi zdolnościami poznawczymi dorównuje ludzkim dziesięciolatkom. rozumieją ludzką mowę, planują swoje dni i znają pojęcie przyszłości. przeżywają żal po stracie...]]></description>
										<content:encoded><![CDATA[<div id="gazeta_article_author" style="text-align: justify;"><em>Mój artykuł w <a href="https://wyborcza.pl/piatekekstra/1,142008,16961197.html">Gazecie Wyborczej</a>.</em></div>
<div style="text-align: justify;">
<div class="navigation"></div>
<div id="gazeta_article_image" class="article">
<div><img loading="lazy" class="alignnone" style="border: 1px solid #000000;" src="https://bi.gazeta.pl/im/83/2d/10/z16962691Q,To-samica-Beki--Mieszka-w-Parku--Narodowym-Tanjung.jpg" alt="" width="620" height="414" /></div>
</div>
</div>
<div id="gazeta_article_image" class="miniatures" style="text-align: justify;">
<p class="desc"><em>To samica Beki. Mieszka w Parku Narodowym Tanjung Puting na indonezyjskim Borneo. Szacuje się, że na wolności żyje 60 tys. orangutanów (IRWIN EDRIANSYAH/AP)</em></p>
<p class="desc"><strong>Wiele orangutanów swoimi zdolnościami poznawczymi dorównuje ludzkim dziesięciolatkom. rozumieją ludzką mowę, planują swoje dni i znają pojęcie przyszłości. przeżywają żal po stracie bliskich, miewają też wyrzuty sumienia</strong></p>
</div>
<div style="text-align: justify;"> <b>Graham L. Banes*</b>: Przepraszam, muszę usiąść &#8211; mam malarię. Spokojnie, nie zarażam, po prostu szybko się męczę. Przechodziłem ją już sześć albo siedem razy. Uroki życia w dżungli! Cały czas trafiają się różne tajemnicze gorączki i ugryzienia owadów &#8211; mam wrażenie, że jest ich nawet więcej niż kilka lat temu. W 2010 r. przechodziłem dur brzuszny tak silny, że skończył się pękniętymi wrzodami żołądka. Mimo to nie narzekam. Większość czasu spędzam w towarzystwie orangutanów &#8211; możliwość życia blisko nich rekompensuje wszystkie niewygody.</div>
<p style="text-align: justify;"><span id="more-828"></span></p>
<div style="text-align: justify;"></div>
<div id="gazeta_article_body">
<div id="article">
<div id="article_body">
<section id="padlock_intro_wrap" class="mod article_closed_info piano_v7 v8 v10 padlock_loaded">
<div class="padlock_intro_top_wrap"> <b>Joanna Bagniewska: Pana pierwsza wycieczka do dżungli &#8211; spacer czy przeżycie?</b></div>
</section>
<div id="artykul" style="text-align: justify;">
<p>&#8211; Nie znałem ani słowa po indonezyjsku, nigdy przedtem nie byłem nawet pod namiotem. Jakimś cudem znalazłem się w maleńkiej, pięcioosobowej motorówce, upchnięty między 14 Indonezyjczykami (siedzieli obok mnie, na mnie i zwisali po bokach łódki), dwoma kurczakami i kotem. Indonezyjczycy próbowali wytłumaczyć mi za pomocą szalonej gestykulacji, że łódka powoli się zanurza i że powinienem pomóc utrzymać ją na powierzchni. Pięć godzin później ujrzałem pierwszego dzikiego orangutana &#8211; młodego niewielkiego samca, na tyle ciekawskiego, że przywitał się ze mną, kiedy wychodziłem z łódki. Zostałem wtedy w dżungli na sześć miesięcy.</p>
<p><span class="txt_pytanie"><b>Często pan tam mieszka?</b></span></p>
<p>&#8211; Całe dnie wędruję za orangutanami &#8211; od ich pobudki do momentu, gdy moszczą sobie gniazda na wierzchołkach drzew, aby się położyć spać. Potem wracam do bazy &#8211; chatki w lesie &#8211; żeby przespać kilka godzin i być z powrotem następnego ranka pod małpią noclegownią. Pracuję z orangutanami od siedmiu lat, głównie w Parku Narodowym Tanjung Puting na indonezyjskim Borneo, siedlisku największej na świecie populacji orangutanów. Prowadzę badania ekologiczne i molekularne.</p>
<p class="txt_upl"><span class="txt_pytanie"><b>Wstaje pan z orangutanami?</b></span></p>
<p>&#8211; Mój dzień zaczyna się o trzeciej lub czwartej nad ranem, kończy czasem po północy. Sama praca jest &#8211; powiedzmy &#8211; mało prestiżowa. Na początku potrzebowałem próbek DNA do badań genetycznych, więc musiałem czekać, aż orangutan się wypróżni, zebrać odchody do probówki i wrócić do bazy, żeby je zakonserwować. Przez lata zebrałem chyba ponad tysiąc takich próbek &#8211; bywało, że leżały w mojej zamrażarce upchnięte za pizzami. W tej chwili mam już profile genetyczne mojej populacji badawczej &#8211; czyli wiem, z genetycznego punktu widzenia, kto jest kim &#8211; i większość czasu spędzam, sprawdzając, kto żyje, kto umarł i kto się rozmnożył.</p>
<p><span class="txt_pytanie"><b>Ma pan swoich małpich faworytów?</b></span></p>
<p>&#8211; Kilka lat temu znana mi dobrze samica orangutana, nazwana przez nas Księżniczką (Princess), wzięła mnie za rękę, zaprowadziła do dżungli i usiadła przy mnie. Po chwili zdjęła z siebie swoją maleńką córeczkę i rzuciła mi ją na kolana. Byłem niesamowicie zdenerwowany &#8211; orangutany prawie nigdy nie rozstają się z potomstwem. Przez pierwsze osiem lat życia małpiątka są w stałym kontakcie z mamami &#8211; nie oddalają się od nich dalej niż na metr. Bałem się poruszyć, dotknąć niemowlę, zrobić cokolwiek, co mogłoby rozwścieczyć Księżniczkę. Teraz myślę o tej chwili jako o wielkim przywileju &#8211; chociaż pewnie w rzeczywistości po odchowaniu czwórki młodych Księżniczka miała serdecznie dość dzieciaka i upatrzyła sobie we mnie niezłą niańkę. Ta chwila byłaby magiczna i wspaniała, gdyby nie to, że akurat miałem pęcherz pełen do granic wytrzymałości, więc &#8211; bojąc się zrobić gwałtowny ruch z małpim dzieckiem na ręku &#8211; musiałem siedzieć nieruchomo i zsiusiać się w spodnie.</p>
<p><span class="txt_pytanie"><b>Jak blisko pana żyją orangutany?</b></span></p>
<p>&#8211; No, choćby z Księżniczką miałem jeszcze inną przygodę &#8211; kiedyś z pełną premedytacją zamknęła się przede mną na klucz w szopie, gdzie zjadła zapas moich bananów, po czym otworzyła sobie drzwi tymże kluczem i wyszła. Pech chciał, że akurat gościliśmy dziennikarza, który opisał to wydarzenie pod hasłem &#8220;Czy małpa jest mądrzejsza od doktoranta Uniwersytetu Cambridge&#8221;.</p>
<p><span class="txt_pytanie"><b>A jest? Jak inteligentne są orangutany?</b></span></p>
<p>&#8211; Trudne pytanie! Jako osoba, której życie kręci się wokół tych małp, obawiam się, że moja odpowiedź może być bardziej osobista niż naukowa. Wielu naukowców uważa, że inteligencja orangutanów jest na poziomie czteroletniego dziecka. Z czterolatkiem możesz przeprowadzić całkiem niezłą rozmowę. Jestem przekonany, że wiele orangutanów &#8211; głównie tych od urodzenia wychowywanych przez ludzi &#8211; swoimi zdolnościami poznawczymi dorównuje dziesięciolatkom. Ich inteligencja jest absolutnie niedoceniana.</p>
<p><span class="txt_pytanie"><b>I co, rozmawiacie?</b></span></p>
<p>&#8211; Poniekąd. Podobnie jak goryle czy szympansy również orangutany w niewoli uczono amerykańskiego języka migowego. Poznałem takiego &#8220;migającego&#8221; orangutana &#8211; kiedy opiekun powiedział mu, że &#8220;lubię zbierać kupy dzikich małp&#8221;, natychmiast się wypróżnił, podniósł odchody i przecisnął je przez kratę.</p>
<p><span class="txt_pytanie"><b>Może przypadek?</b></span></p>
<p>&#8211; Kiedyś pobierałem próbki potu z ramienia orangutanicy o imieniu Hannah. Jej opiekun stwierdził, że następnym razem lepiej spróbować na plecach &#8211; po kilku minutach, kiedy Hannah zobaczyła, że wyciągamy kolejny wacik z opakowania, natychmiast się obróciła i przycisnęła plecy do wacika. Usłyszała i zrozumiała naszą rozmowę &#8211; nie musieliśmy jej nawet specjalnie prosić o współpracę.</p>
</div>
<div id="artykul" style="text-align: justify;">
<p><span class="txt_pytanie"><b>Zwierzęta żyjące w niewoli uczą się ludzkiego języka?</b></span>&#8211; Dziś spora część mojej pracy obraca się wokół zwierząt żyjących w zoo, więc mam możliwość spędzenia setek godzin w ich towarzystwie. Podczas pobytu w Miami spędziłem dużo czasu z sześcioma orangutanami; w obecności niektórych musieliśmy szyfrować pewne wyrazy, gdy nie chcieliśmy, żeby wiedziały, o czym mówimy &#8211; bo małpy rozumiały ich znaczenie.<span class="txt_pytanie"><b>A dzikie orangutany?</b></span>&#8211; Pomiary inteligencji robione są głównie na podstawie badań zwierząt w zoo, jednak wydaje mi się, że można je zastosować również do dzikich orangutanów. Wiemy, że mają zdolność rozwiązywania skomplikowanych zadań, planują swoje dni i rozumieją pojęcie przyszłości oraz że poddają się złożonym emocjom, na przykład żalowi po stracie bliskich, miewają też wyrzuty sumienia. Zauważono, że samice z jednej z sumatrzańskich populacji robią swoim dzieciom lalki z gałązek i liści, żeby maluchy miały przytulanki do spania. Na terenach po pożarach lasów albo polowaniach spotykamy czasem martwe matki, które osłaniały młode własnym ciałem &#8211; takie osierocone małpie dzieci staramy się poddać rehabilitacji.</p>
<p><span class="txt_pytanie"><b>Pożary? Polowania? Co jeszcze im grozi?</b></span></p>
<p>&#8211; Orangutany są całkowicie zależne od dżungli &#8211; im bardziej kurczy się teren, na którym żyją, tym mniej ich jest. Przez to są obecnie zagrożone na Borneo i wręcz krytycznie zagrożone na Sumatrze &#8211; na wolności zostało ich w sumie mniej niż 50-60 tys. A są tzw. gatunkiem kluczowym &#8211; odgrywają niesłychanie ważną rolę w ekosystemie, na przykład rozsiewają nasiona. Lasy tropikalne bez orangutanów nie mogą istnieć i normalnie funkcjonować.</p>
<p><span class="txt_pytanie"><b>Konsekwencją niszczenia dżungli jest to, że orangutany tracą swoje domy. Co się z nimi dzieje?</b></span></p>
<p>&#8211; Więcej niż tysiąc osieroconych i bezdomnych orangutanów przebywa w centrach rehabilitacyjnych w Indonezji i Malezji; są tam przygotowywane do ewentualnej reintrodukcji, czyli ponownego wypuszczenia na wolność. Młode orangutany uczą się wspinania na drzewa, wyszukiwania odpowiedniego pożywienia i dobierania się do niego, rozróżniania niebezpiecznych drapieżników &#8211; wszystkich niezbędnych umiejętności nabywanych w naturze od matek. Największym wyzwaniem (oprócz przygotowania orangutanów do życia na wolności, co jest wyczynem samym w sobie) jest znalezienie terytoriów, na które można by je wypuścić. Zrehabilitowane orangutany potrzebują dużych połaci przestrzeni &#8220;pustych&#8221;, czyli niezamieszkanych przez zasiedziałe populacje stanowiące dla nich konkurencję.</p>
<p><span class="txt_pytanie"><b>A te, które nie znalazły schronienia w centrach rehabilitacyjnych?</b></span></p>
<p>&#8211; Przeważnie giną. Sporo trafia do handlu zwierzętami egzotycznymi. Niestety, w Malezji i Indonezji trzymanie orangutanów w domach jest nadal dość popularne; można znaleźć orangutanie niemowlęta wystawione na sprzedaż na ulicach Dżakarty. Zlikwidowanie tego procederu teoretycznie powinno być łatwe &#8211; od 1997 r. hodowanie w domu orangutana jest w Indonezji nielegalne. Niestety, zachodni turyści, mimo dobrych intencji, nie poprawiają sytuacji. W podrzędnych centrach rehabilitacyjnych można &#8211; za odpowiednią opłatą! &#8211; potrzymać małego orangutana. Nawet prezydent Clinton kilka miesięcy temu na Borneo zrobił sobie zdjęcie z małpką.</p>
<p>Do tego takie zachowania niosą ze sobą duże ryzyko rozprzestrzeniania chorób wśród małp. W latach 90. sfilmowano zakatarzoną Julię Roberts trzymającą orangutanie dziecko &#8211; śmierć tej małpki po kilku tygodniach połączono z tym właśnie incydentem. Zawsze bardzo proszę zachodnich turystów o zaniechanie tego typu rozrywek, unikanie bezpośredniego kontaktu z człowiekiem jest absolutnie niezbędne przy ochronie tych zwierząt. Ja sam przechodzę kilkutygodniową kwarantannę przed każdym pojawieniem się w Tanjung Puting.</p>
<p><span class="txt_pytanie"><b>Czy jest nadzieja na utrzymanie gatunku?</b></span></p>
<p>&#8211; Oczywiście. Jednak by uratować orangutany, musimy chronić ich lasy. Do 2004 r. zniszczono ponad 90 proc. pierwotnych siedlisk orangutanów; Indonezja nadal wycina dżunglę w najszybszym tempie na świecie. Na wylesionych terenach sadzi się plantacje palm, których olej wykorzystywany jest w produktach spożywczych i jako biopaliwo. W tej chwili Indonezja i Malezja wspólnie odpowiadają za 80 proc. światowej produkcji oleju palmowego. Producenci wolą go od innych olejów, np. rzepakowego albo oliwy, ze względu na wydajność, a co za tym idzie &#8211; obniżone koszty produkcji.</p>
<p><span class="txt_pytanie"><b>Jakie produkty zawierają olej palmowy?</b></span></p>
<p>&#8211; Jest ich bardzo wiele &#8211; szampony, czekolada, lody, szminki, chipsy&#8230; Jestem pewien, że i pani, i ja już dzisiaj z któregoś z tych produktów skorzystaliśmy. Używając oleju palmowego, często nawet o tym nie wiemy. Obecnie konsumenci są bardziej świadomi kosztów płaconych przez środowisko za jego wytwarzanie, więc producenci starają się ukryć obecność oleju palmowego w produktach, nadając mu na etykiecie mniej oczywistą nazwę (np. po prostu &#8220;olej roślinny&#8221;). Nie jesteśmy w stanie wyeliminować oleju palmowego z naszego życia, możemy jednak wybierać ten certyfikowany przez RSPO (Roundtable on Sustainable Palm Oil), pochodzący z terenów nieprzyczyniających się do spadku bioróżnorodności.</p>
<p><span class="txt_pytanie"><b>Jak my, w Polsce, możemy pomóc orangutanom?</b></span></p>
<p>&#8211; Nalegam, aby wszyscy stali się krytycznymi konsumentami: sprawdzajcie zawartość kupowanych produktów &#8211; jeśli zawierają olej palmowy, upewnijcie się, że pochodzi ze zrównoważonej produkcji. Pisanie do producentów używających oleju palmowego bez certyfikatu może również przynieść skutek, np. w ostatnich latach presja społeczna i bardzo negatywny wizerunek w prasie zmusił Nestlé do używania certyfikowanego oleju palmowego w wafelkach Kit-Kat. Petycje w tej sprawie można podpisywać na stronach Cheyenne Mountain Zoo, Philadelphia Zoo i Zoos Victoria w Australii. Bardzo chciałbym, aby pani wskazała polskiemu czytelnikowi dostęp do ich materiałów.</p>
<p><span class="txt_pytanie"><b>Kieruje nas pan na strony zoo. A co pan sądzi o trzymaniu tam małp człekokształtnych? Co pan w ogóle myśli o zoo?</b></span></p>
<p>&#8211; Nie popieram wszystkich ogrodów zoologicznych, ale wspieram te dobre &#8211; czyli takie, które utrzymują zdrowe, szczęśliwe i genetycznie żywotne populacje orangutanów urodzonych i wychowanych w niewoli, uzyskanych poprzez odpowiednio zarządzane programy rozrodcze. Te orangutany nigdy nie widziały dżungli, nie odnalazłyby się na Borneo lub Sumatrze; jednocześnie ich opiekunowie są jednymi z najbardziej pełnych pasji i poświęcenia ludzi, jakich znam.</p>
</div>
<div id="artykul">
<p style="text-align: justify;"><span class="txt_pytanie"><b>Ostatnio głośna była historia zoo w Kopenhadze, które zabiło zdrową żyrafę i lwy, bo nie było dla nich miejsca&#8230;</b></span>&#8211; Zoo powinny wziąć pełną odpowiedzialność za zwierzęta pod swoją opieką. Sytuacja, w której zwierzę jest usypiane, bo &#8220;nie ma na nie miejsca&#8221;, nie powinna być nigdy akceptowana. Kopenhaskie zoo postąpiło nieodpowiedzialnie, rozmnażając wcześniej zwierzęta. Jeśli podejmujemy świadomą decyzję o trzymaniu zwierząt w niewoli, to ich życie &#8211; i jakość tego życia &#8211; musi być kwestią nadrzędną, ponad interesami komercyjnymi. Tylko wtedy ogrody będą efektywne w ochronie zagrożonych gatunków.<span class="txt_srodtytul"><b>Strony, na których można podpisywać petycje w sprawie używania przez producentów certyfikowanego oleju palmowego</b></span></p>
<p class="txt_upl" style="text-align: justify;"><a href="https://www.cmzoo.org/conservation/palmOilCrisis/">www.cmzoo.org/conservation/palmOilCrisis</a></p>
<p class="txt_upl" style="text-align: justify;"><a href="https://www.philadelphiazoo.org/Save-Wildlife/Join-the-UNLESS-Campaign/UNLESS-Project.htm">www.philadelphiazoo.org/Save-Wildlife/Join-the-UNLESS-Campaign/UNLESS-Project.htm</a></p>
<p class="txt_upl" style="text-align: justify;"><a href="https://www.zoo.org.au/zoopermarket">www.zoo.org.au/zoopermarket</a></p>
<div id="gazeta_article_date" style="text-align: justify;"></div>
<div class="navigation" style="text-align: justify;"></div>
<div id="gazeta_article_image" class="article" style="text-align: justify;">
<div><img loading="lazy" class="alignnone" style="border: 1px solid #000000;" title="Dr.Banes" src="https://bi.gazeta.pl/im/80/2d/10/z16963200Q,Dr-Banes.jpg" alt="Dr.Banes" width="620" height="781" /></div>
<div class="overlayBright"></div>
</div>
<p style="text-align: justify;"><b><i>Dr Graham L. Banes</i></b><i> studiował zoologię na Uniwersytecie w Aberdeen; studia magisterskie i doktoranckie ukończył na Uniwersytecie Cambridge. Od 2012 r. prowadzi badania na Wydziale Prymatologii i Genetyki Ewolucyjnej w Instytucie Maxa Plancka w Lipsku; od 2013 r. jest również adiunktem na Uniwersytecie Wisconsin-Madison i członkiem Chińskiej Akademii Nauk. Swój czas dzieli między Lipsk, Szanghaj i Madison.</i></p>
<p class="txt_upl" style="text-align: justify;"><i>Jego profil naukowy można zobaczyć pod adresem</i>: <a href="https://wwwstaff.eva.mpg.de/~graham_banes/">wwwstaff.eva.mpg.de/~graham_banes/</a></p>
</div>
</div>
</div>
</div>
]]></content:encoded>
					
		
		
			</item>
		<item>
		<title>Chrońmy każdy gatunek zwierząt. Bo liczy się bioróżnorodność</title>
		<link>/2014/09/20/chronmy-kazdy-gatunek-zwierzat-bo-liczy-sie-bioroznorodnosc/</link>
		
		<dc:creator><![CDATA[Joanna]]></dc:creator>
		<pubDate>Sat, 20 Sep 2014 20:28:30 +0000</pubDate>
				<category><![CDATA[O zwierzętach]]></category>
		<category><![CDATA[Po polsku]]></category>
		<category><![CDATA[Radio]]></category>
		<category><![CDATA[ekologia]]></category>
		<category><![CDATA[niedźwiedzie]]></category>
		<category><![CDATA[ochrona gatunków]]></category>
		<category><![CDATA[Polskie Radio]]></category>
		<category><![CDATA[radio]]></category>
		<guid isPermaLink="false">http://jbagniewska.wordpress.com/?p=814</guid>

					<description><![CDATA[Rozmawiam z Krzysztofem Michalskim w programie &#8220;Wieczór Odkrywców&#8221; (Polskie Radio Jedynka). Do odsłuchania tutaj. &#160;]]></description>
										<content:encoded><![CDATA[<p><a href="https://jbagniewska.files.wordpress.com/2014/09/pr1-plazy.png"><img loading="lazy" class="aligncenter wp-image-815 size-full" src="https://jbagniewska.files.wordpress.com/2014/09/pr1-plazy.png" alt="PR1-plazy" width="1105" height="752" /></a></p>
<p>Rozmawiam z Krzysztofem Michalskim w programie &#8220;Wieczór Odkrywców&#8221; (Polskie Radio Jedynka). Do odsłuchania <a href="https://www.polskieradio.pl/7/161/Artykul/1229526,Chronmy-kazdy-gatunek-zwierzat-Bo-liczy-sie-bioroznorodnosc">tutaj</a>.</p>
<p>&nbsp;</p>
]]></content:encoded>
					
		
		
			</item>
		<item>
		<title>Czy zoo to zło? Jaki jest sens ogrodów zoologicznych w dobie internetu?</title>
		<link>/2014/09/17/czy-zoo-to-zlo-jaki-jest-sens-ogrodow-zoologicznych-w-dobie-internetu/</link>
		
		<dc:creator><![CDATA[Joanna]]></dc:creator>
		<pubDate>Wed, 17 Sep 2014 19:13:05 +0000</pubDate>
				<category><![CDATA[Moje teksty]]></category>
		<category><![CDATA[O zwierzętach]]></category>
		<category><![CDATA[Po polsku]]></category>
		<category><![CDATA[Gazeta Wyborcza]]></category>
		<category><![CDATA[ochrona gatunków]]></category>
		<category><![CDATA[zoo]]></category>
		<guid isPermaLink="false">http://jbagniewska.wordpress.com/?p=806</guid>

					<description><![CDATA[Mój artykuł w Gazecie Wyborczej &#124;   Smaug nadchodzi krok po kroku. Jego rozdwojony język wysuwa się i chowa, badając otoczenie. Olbrzymie pazury stukają po posadzce. Muskularne, chropowate cielsko jest coraz bliżej, niecały metr od nas. To nie scena z Tolkienowskiego &#8220;Hobbita&#8221;. Smaug jest waranem z Komodo żyjącym w zoo w...]]></description>
										<content:encoded><![CDATA[<div>
<p class="artTitle" style="text-align: justify;"><em>Mój artykuł w <a href="https://wyborcza.pl/1,75476,16654638,Czy_zoo_to_zlo__Jaki_jest_sens_ogrodow_zoologicznych.html">Gazecie Wyborczej</a> </em>|</p>
<div id="gazeta_article_image" class="article" style="text-align: justify;">
<div class="overlayBright"><em> </em></div>
</div>
</div>
<div id="gazeta_article_lead" style="text-align: justify;"><strong>Smaug nadchodzi krok po kroku. Jego rozdwojony język wysuwa się i chowa, badając otoczenie. Olbrzymie pazury stukają po posadzce. Muskularne, chropowate cielsko jest coraz bliżej, niecały metr od nas.</strong></div>
<div style="text-align: justify;"></div>
<div id="artykul" style="text-align: justify;">To nie scena z Tolkienowskiego &#8220;Hobbita&#8221;. Smaug jest waranem z Komodo żyjącym w zoo w Houston. Właśnie przechodzi przez zaplecze gospodarcze, wymijając po drodze opiekunów i grupę studentów. Po przejściu do swojej sypialni dostanie ulubiony przysmak &#8211; dwa kurze jajka. Opiekunowie Smauga nauczyli go chodzić za targetem, czyli pałeczką zakończoną kulką. Zaczęło się od przekupstwa &#8211; kiedy tylko Smaug dotknął nosem kulki, dostawał smakołyk. Jaszczur szybko nauczył się podążać za kulką, licząc na nagrodę. Tego typu tresura służy nie uciesze gawiedzi, tylko samym zwierzętom i ich opiekunom. Wyobrażacie sobie przenoszenie Smauga, dwuipółmetrowego gada o wielkich pazurach i paszczy pełnej toksycznej śliny, wbrew jego woli? Każda przeprowadzka wymagałaby obezwładnienia zwierzęcia, dużego wysiłku i potencjalnego zagrożenia dla opiekunów, a także ogromnego stresu po obu stronach. Teraz wystarczy wyciągnąć target, a waran podąży za nim w nadziei na nagrodę. Dodatkowa korzyść &#8211; tego typu trening jest dla zwierzęcia zajęciem, przerwaniem codziennej monotonii.</div>
<div style="text-align: justify;"></div>
<p style="text-align: justify;"><span id="more-806"></span></p>
<div id="gazeta_article_body">
<div id="art">
<div id="art2">
<section id="padlock_intro_wrap" class="mod article_closed_info piano_v7 v8 v10 padlock_loaded">
<div class="padlock_intro_top_wrap"><strong> </strong><b>Ewolucja zoo</b></div>
</section>
<div style="text-align: justify;"></div>
<div style="text-align: justify;">Często czytamy o ogrodach zoologicznych jako więzieniach, w których nieszczęśliwe i zdesperowane zwierzęta tracą rozum. Chciałabym stanąć po drugiej stronie i przekonać czytelnika, że nie wszystkie ogrody są złe. Niestety, tych światowej klasy jest ciągle za mało &#8211; i nie ma na świecie zoo, którego nie można byłoby ulepszyć.</div>
<div style="text-align: justify;"></div>
<div style="text-align: justify;">
<p>Po co nam w ogóle ogrody zoologiczne w czasach internetu, filmów Davida Attenborough i kanału National Geographic?</p>
<p>Oglądanie dzikich zwierząt w niewoli nie jest nowością &#8211; w 2009 r. w Hierakonpolis, mieście starożytnego Egiptu, odkryto ślady pierwszego zoo z 3500 r. p.n.e. Przez kolejne tysiąclecia możni na całym świecie trzymali nadworne menażerie dla rozrywki i prestiżu. W londyńskiej wieży Bulwark trzymano dzikie koty od roku 1235, kiedy to Henryk III otrzymał w prezencie ślubnym trzy lamparty. Od czasów Elżbiety I zwierzęta mógł obejrzeć każdy. W XVIII w. wejść można było za półtorapensową opłatą bądź dostarczając psa lub kota jako pokarm dla lwów.</p>
<p>Najstarszy istniejący nadal ogród zoologiczny to wiedeński Tiergarten Schönbrunn, wybudowany na rozkaz cesarza Franciszka I w 1752 r. W 1828 r., wśród ogólnego wzrostu zainteresowania nauką, Zoological Society of London założyło zoo londyńskie do celów naukowych. Zwierzęta w ciasnych klatkach ledwo mogły się obrócić &#8211; miały stanowić żywe muzeum.</p>
<p>Przełom w projektowaniu ogrodów zoologicznych nastąpił w 1907 roku, kiedy Carl Hagenbeck jr, handlarz i kolekcjoner zwierząt, zdecydował się na zbudowanie ogrodu prezentującego zwierzęta w warunkach przypominających ich naturalne środowisko. W Tierpark Hagenbeck w Hamburgu zminimalizował liczbę klatek, zamiast nich wykorzystując system fos do odseparowania zwierząt od zwiedzających. Wprawdzie Hagenbeck miewał przedziwne pomysły &#8211; na przykład wystawiał w zoo ludzi &#8211; Samoańczyków i Lapończyków (tych ostatnich w towarzystwie reniferów), jednak w kwestii projektowania naturalistycznych wybiegów był absolutnym pionierem.</p>
<p>Kolejna przełomowa postać dla ogrodów zoologicznych to brytyjski przyrodnik Gerald Durrell. Do czasów Durrella ogrody zoologiczne były głównie rozrywką dla tłumów (niestety, wiele ogrodów dalej tkwi w tej fazie). Durrell walczył &#8211; i wcielił to w życie we własnym zoo na wyspie Jersey &#8211; żeby ogrody oprócz rozrywki służyły też edukacji, badaniom i, przede wszystkim ochronie gatunków. Jako pierwszy postawił na wybiegi przystosowane do potrzeb zwierząt, a nie ludzi.</p>
<p>Często chodzę do zoo, zwiedziłam ich kilkadziesiąt na czterech kontynentach. Zanim pójdę, sprawdzam stronę internetową ogrodu, szukam gatunków przedtem przeze mnie niewidzianych, biorę pod lupę programy badawcze. Robię listę ciekawie zaprojektowanych wybiegów. Sprawdzam, w jakie programy ochrony gatunków zoo jest zaangażowane. Już na miejscu staram się rozmawiać z opiekunami zwierząt. Patrzę, co jest napisane na wybiegach.</p>
<p>Czy trzy cele Durrella sprawdzają się w praktyce?</p>
<p><span class="txt_srodtytul"><b>Nauka</b></span></p>
<p>W 2005 roku Sungai, samica warana z Komodo z zoo w Londynie niemająca kontaktu z samcem od dwóch lat, niespodziewanie zniosła jaja, z których wykluły się młode. Opiekunowie byli zdziwieni, jednak stwierdzili, że jest to zapewne wynikiem długiego przechowywania zarodków lub plemników wewnątrz ciała samicy. Jednak w 2006 r. historia powtórzyła się w Chester, gdzie Florze, samicy niezwiązanej przedtem z żadnym samcem, również wylęgły się młode. Analiza genetyczna niewyklutych jaj wskazała na partenogenezę &#8211; DNA młodych pochodziło wyłącznie od matki. Scena jak z &#8220;Seksmisji&#8221;! Tego typu odkrycie nie mogłoby się zdarzyć na wolności, jako że nie mielibyśmy pewności, że samica nie miała styczności z samcem. Dzięki ogrodom zoologicznym poznaliśmy zjawisko partenogenezy u tak dużych i skomplikowanych zwierząt.</p>
<p>Jestem ekologiem, zawodowo badam zwierzęta wolno żyjące. Jednak zanim dzikiej norce lub lisowi założę obrożę z rejestratorem danych, chciałabym zobaczyć, najlepiej w warunkach kontrolowanych, jak takie zwierzę na obrożę zareaguje. Może bawełniana będzie lepsza od skórzanej? Zamiast obroży wygodniejsze będą szelki? Należałoby zmienić kształt rejestratora? Ogrody zoologiczne mogą stanowić idealne laboratoria. To dzięki pracy w Landau Zoo w Niemczech prof. Rory Wilson zmodyfikował położenie rejestratora danych na pingwinach, co później zastosował do badań ekologii tych zwierząt na wolności.</p>
<p>Mój student Matthew Allen w zeszłym roku prowadził ciekawy projekt w Shepreth Wildlife Park. Badał, jak ryś (po łacinie Lynx lynx) reaguje na zapach popularnego w Anglii dezodorantu Lynx. Po co? Otóż do badań dużych kotów na wolności wykorzystujemy m.in. fotopułapki, do których często potrzeba zanęty. Używa się skrawków mięsa, zgniłych jaj albo drogich syntetycznych zapachów imitujących mocz rysia &#8211; ale okazało się, że można też popsikać określone miejsce dezodorantem, którego zapach, jak wynika z badań, bardzo się rysiom spodobał. Tygrysy mają droższy gust od rysiów &#8211; szaleją za Obsession Calvina Kleina&#8230;</p>
<p>W zoo mamy możliwość nieskrępowanej obserwacji większej grupy zwierząt, co można wykorzystywać do tzw. badań fundamentalnych &#8211; np. w Marwell Zoo prowadzony jest projekt, w którym psycholodzy z University of Portsmouth badają wzajemne interakcje makaków czubatych. Małpki te, tak jak ludzie, podążają za wzrokiem swoich przyjaciółek częściej niż za obcymi małpami. Obserwacja interakcji wzrokowych informuje nas o strukturze małpiego społeczeństwa.</p>
<p><span class="txt_srodtytul"><b>Mieć dobro zwierząt na uwadze</b></span></p>
<p>Jednak aby takie badania miały sens, zwierzęta w zoo powinny się zachowywać przynajmniej do pewnego stopnia naturalnie. Często duże gatunki, np. niedźwiedzie, wilki lub tygrysy, wykazują tzw. zachowania stereotypowe, świadczące o dyskomforcie, stresie albo zaburzeniach psychicznych. Należą do nich chodzenie w kółko, kiwanie się, lizanie łap, wyrywanie sierści albo piór &#8211; zachowania odbiegające od normy, regularnie powtarzane, niesłużące żadnemu wyraźnemu celowi. Zwierzęta rozładowują frustrację, nudę bądź lęk takimi właśnie czynnościami zastępczymi. Dlatego równie ważne są badania nad dobrostanem zwierząt.</p>
<p>Jak najskuteczniej urozmaicić życie zwierzętom?</p>
<p>Ponieważ na wolności jedną z głównych czynności zwierzęcia jest szukanie pożywienia, chowa się jedzenie, co daje im poczucie, że muszą je zdobywać. Nie trzeba dużo pieniędzy, aby zwierzętom ubarwić życie, wystarczy trochę inwencji. Z czasów moich badań w zoo w Houston zapamiętałam przypadek okapi: zwierzę z nudów lizało się tak, że traciło sierść. Jedna ze studentek zaprojektowała karmidło-labirynt, które zmusiło okapi do kombinowania, którędy wypchnąć długim językiem pokarm, żeby go zjeść. Houstońskie zoo współpracuje z Rice University, co przynosi wielkie korzyści dla zwierząt, przyszłych zoologów oraz kadry naukowej.</p>
</div>
<div id="artykul">
<p style="text-align: justify;">Ogrody urozmaicają wybiegi nowymi zapachami, zmienianiem godzin karmienia, wprowadzaniem różnych gatunków na jeden wybieg &#8211; sposobów jest wiele.</p>
<p style="text-align: justify;">Ważne są odpowiednie informacje dla zwiedzających, im pełniejsze, tym lepiej. W dobrych ogrodach zobaczymy napis typu: &#8220;Zwiedzający zgłaszają nam złamany ogonek jednej z kapucynek. Wiemy o tym, jest w trakcie terapii&#8221;.</p>
<p class="txt_up2" style="text-align: justify;">Duże, inteligentne zwierzęta &#8211; niedźwiedzie, słonie, wielkie koty &#8211; fatalnie znoszą niewolę i, moim zdaniem, nie powinny być trzymane w zoo</p>
<p style="text-align: justify;">Oczywiście nie wszystkim gatunkom można zapewnić odpowiednie warunki w niewoli. Duże, inteligentne zwierzęta &#8211; niedźwiedzie, słonie, wielkie koty &#8211; znoszą ją fatalnie i, moim zdaniem, nie powinny być trzymane w zoo. Niestety, w większości to właśnie te imponujące, egzotyczne, &#8220;charyzmatyczne&#8221; gatunki przyciągają zarówno zwiedzających, jak i fundusze na ochronę bioróżnorodności.</p>
<p style="text-align: justify;"><span class="txt_srodtytul"><b>Ochrona gatunków</b></span></p>
<p style="text-align: justify;">Można ją podzielić na in situ, czyli na miejscu występowania gatunku, i ex situ, czyli poza nim. Ochrona in situ na ogół odbywa się w parkach narodowych, sanktuariach i poprzez lokalne gałęzie placówek badawczych. Jednak przyczyniają się do niej i ogrody zoologiczne. Tu przodują ogrody australijskie, skupione głównie na gatunkach lokalnych. W Healesville Sanctuary w Melbourne zamiast słoni, lwów i niedźwiedzi zobaczyłam wombaty, wielkouchy, diabły tasmańskie, australijskie szczury wodne, lirogony i mrówkożery. Fascynujące rodzime gatunki, które z jednej strony przyciągają do zoo tłumy (bo Australijczycy są ze swojej fauny ogromnie dumni), z drugiej strony &#8211; wymagają chronienia. Healesville prowadzi program rozrodczy diabłów tasmańskich, gatunku cierpiącego na jedyną znaną zakaźną odmianę raka; zajmuje się także zwierzętami może mniej znanymi, ale za to spotykanymi tylko w stanie Victoria &#8211; lokalnymi gatunkami ropuch, nietoperzy, oposów, kangurów, a nawet patyczaków! Oprócz rozmnażania ogrody z Victorii zaangażowane są w inne projekty. Najnowszy wykorzystuje psy &#8211; włoskie owczarki maremma &#8211; do ochrony jamrajów (małych, długonosych torbaczy) przed zagrażającymi im kotami i lisami, które są w Australii gatunkami inwazyjnymi.</p>
<p style="text-align: justify;">W zoo w Calgary rozmnaża się żurawie, w Houston &#8211; preriokury, w Tallinnie &#8211; norki europejskie&#8230; O badaniach nad pandą i koniem Przewalskiego każdy słyszał. Zwierząt z programów rozrodczych nie zobaczymy jednak na wybiegach dostępnych dla zwiedzających. Jeśli program jest skuteczny, opiekunowie będą się starali wypuścić zwierzęta na wolność, oczywiście pod nadzorem naukowców. W zoo osobniki te nie powinny mieć styczności z ludźmi, bo mogłoby się to okazać dla nich śmiertelnie niebezpieczne na wolności.</p>
<p style="text-align: justify;">Programy rozrodcze nie rozwiążą podstawowych przyczyn, dla których te gatunki giną (brak odpowiednich terytoriów, zmiany klimatu, zanieczyszczenie środowiska, nielegalne polowania), jednak, zwłaszcza w przypadku mniejszych zwierząt, mogą się okazać bardzo pomocne.</p>
<p style="text-align: justify;">Ex situ &#8211; czyli z dala od miejsca występowania gatunku &#8211; przodują ogrody z dużymi funduszami, na terenach o ograniczonej bioróżnorodności: brytyjskie, niemieckie, część miejskich ogrodów amerykańskich. Prowadzą drogie badania (np. dotyczące technologii reprodukcyjnych, analizy genetyczne itd.), ale są także kluczowe przy zbieraniu funduszy na ochronę lokalną. Jedną z akcji jest &#8220;Pongos Helping Pongos&#8221; prowadzona w zoo w Houston. Mieszkające tam orangutany dostają farby, pędzle oraz papier i malują. To dla nich rozrywka. Do twórczości orangutanów dołączają znani rysownicy &#8211; dzięki temu małpio-ludzkie dzieła osiągają na aukcjach bardzo wysokie ceny. Uzyskane pieniądze przekazywane są do organizacji zajmujących się ochroną lasów tropikalnych Malezji i Indonezji.</p>
<p style="text-align: justify;"><span class="txt_srodtytul"><b>Edukacja</b></span></p>
<p style="text-align: justify;">Prowadząc badania na kretoszczurach w zoo w Houston, zawsze starałam się opowiadać zwiedzającym o swojej pracy, o różnych gatunkach kretoszczurów itd. Pech chciał, że tuż obok moich kretoszczurów mieściło się akwarium&#8230; Po mniej więcej piętnastu sekundach ze mną dzieciaki je zauważały i z wrzaskiem: &#8220;RYBKI NEMO!!!&#8221; biegły dalej. Cóż, liczę na to, że coś zapamiętały.</p>
<p style="text-align: justify;">Zoo odwiedzają rocznie miliony zwiedzających. Potencjał edukacyjny jest ogromny. W wielu ogrodach wykorzystują go organizacje, takie jak Eco-Cell prowadzące kampanie typu &#8220;They&#8217;re calling on you&#8221;. W Zoo Taronga w Sydney opiekunka goryli opowiada o zwyczajach, zachowaniu, zabawach swoich podopiecznych. Zwiedzający patrzą na gorylątko wiercące się na kolanach mamy. Opiekunka mówi dalej: &#8220;Wszyscy mamy telefony komórkowe, prawda? Do wyprodukowania komórek potrzebny jest koltan, substancja, z której robi się kondensatory. Prawie trzy czwarte światowych rud koltanu znajduje się w Demokratycznej Republice Konga. Pech chce, że w tym kraju mieszkają też wszystkie goryle wschodnie. O koltan trwają walki &#8211; jego wydobycie oznacza zniszczenie lasów, domostw goryli. Poza tym napędza wojnę domową i łamanie praw człowieka. Ale my możemy działać, oddając nasze stare komórki do recyklingu, zmniejszając tym samym zapotrzebowanie na wydobycie koltanu&#8221;.</p>
<p class="txt_up2" style="text-align: justify;">Ale my możemy działać, oddając nasze stare komórki do recyklingu, zmniejszając tym samym zapotrzebowanie na wydobycie koltanu</p>
<p style="text-align: justify;">Oczywiście, jak wszystkie tego typu instytucje, ogrody zoologiczne są nastawione na zysk &#8211; inaczej nie miałyby jak funkcjonować. Jednak nawet przy tym nastawieniu można dużo zdziałać pod względem edukacyjnym, naukowym i ekologicznym.</p>
<p style="text-align: justify;">Na co zwracać uwagę, zwiedzając zoo? Jakie cechy powinna mieć dobra placówka?</p>
<p style="text-align: justify;">Najważniejsze &#8211; kondycja zwierząt. Patrzmy, czy nie przejawiają zachowań stereotypowych: nie kiwają się na boki, nie drepczą w kółko, nie liżą się uporczywie, nie wyrywają sobie sierści, piór, czy mają zajęcie i rozrywkę. Czy informacje przy wybiegach są wyczerpujące? Dowiedzmy się, czy zoo współpracuje z uniwersytetami i innymi placówkami badawczymi, czy prowadzi programy edukacyjne, i co robi dla ochrony gatunków.</p>
<p style="text-align: justify;">Na całym świecie z roku na rok podnosi się świadomość ekologiczna. Czy ogrody zoologiczne idą z duchem czasu i spełniają stawiane wymagania? A jak wygląda sytuacja w Polsce? Ciekawa jestem państwa opinii.</p>
</div>
</div>
</div>
</div>
]]></content:encoded>
					
		
		
			</item>
		<item>
		<title>Galapagos. Wyspy ewolucji</title>
		<link>/2014/07/19/galapagos-wyspy-ewolucji/</link>
		
		<dc:creator><![CDATA[Joanna]]></dc:creator>
		<pubDate>Sat, 19 Jul 2014 15:30:56 +0000</pubDate>
				<category><![CDATA[Moje teksty]]></category>
		<category><![CDATA[O zwierzętach]]></category>
		<category><![CDATA[Po polsku]]></category>
		<category><![CDATA[Darwin]]></category>
		<category><![CDATA[ekologia]]></category>
		<category><![CDATA[Galapagos]]></category>
		<category><![CDATA[gatunek inwazyjny]]></category>
		<category><![CDATA[Gazeta Wyborcza]]></category>
		<category><![CDATA[ochrona gatunków]]></category>
		<guid isPermaLink="false">http://jbagniewska.wordpress.com/2014/07/19/galapagos-wyspy-ewolucji/</guid>

					<description><![CDATA[Mój artykuł w Gazecie Wyborczej. Kiedy w 2006 r. odbierałam grant badawczy rodziny Karola Darwina z rąk jego praprawnuczek, Phyllidy i Camilli Barlow, nie spodziewałam się, że zaledwie pół roku później znajdę się na wyspach Galapagos, mekce każdego zoologa, miejscu, które zainspirowało Darwina do stworzenia teorii selekcji naturalnej. I miejscu,...]]></description>
										<content:encoded><![CDATA[<div id="artykul" style="text-align:justify;"><em>Mój artykuł w <a href="https://wyborcza.pl/piatekekstra/1,139341,16338988,Galapagos__Wyspy_ewolucji.html">Gazecie Wyborczej</a></em>.</div>
<div style="text-align:justify;"></div>
<div style="text-align:justify;">
<figure id="attachment_179" aria-describedby="caption-attachment-179" style="width: 671px" class="wp-caption alignleft"><a href="https://jbagniewska.files.wordpress.com/2013/04/p1030380a.jpg"><img loading="lazy" class=" wp-image-179" src="https://jbagniewska.files.wordpress.com/2013/04/p1030380a.jpg" alt="Marine iguanas expel the excess of salt ingested during foraging in the sea by sneezing it out once they are back on land." width="671" height="503" /></a><figcaption id="caption-attachment-179" class="wp-caption-text">Marine iguanas expel the excess of salt ingested during foraging in the sea by sneezing it out once they are back on land.</figcaption></figure>
</div>
<div style="text-align:justify;">Kiedy w 2006 r. odbierałam grant badawczy rodziny Karola Darwina z rąk jego praprawnuczek, Phyllidy i Camilli Barlow, nie spodziewałam się, że zaledwie pół roku później znajdę się na wyspach Galapagos, mekce każdego zoologa, miejscu, które zainspirowało Darwina do stworzenia teorii selekcji naturalnej. I miejscu, w którym ewolucję udowodnili naukowo Peter i Rosemary Grantowie.Archipelag Galapagos odwiedziłam dwa razy. Zwierząt tu dużo, różnorodnych i często, szczerze mówiąc, dziwacznych. Nurkujące jaszczurki, ptaki o szyjach-balonach, pingwiny nie w śniegu, tylko pod kaktusem, kormorany-nieloty Ten zbiór cudaków zamieszkuje dziewiętnaście wysp i pomniejsze wysepki &#8211; pochodzenia wulkanicznego &#8211; równie różnorodne jak ich mieszkańcy.</div>
<p><span id="more-751"></span></p>
<div style="text-align:justify;">
<p>Galapagos, należące do Ekwadoru, znajduje się na liście światowego dziedzictwa UNESCO. 97,5 proc. jego terytorium to park narodowy. Dlatego też godziny zejść na ląd, trasa szlaków, liczba turystów i ich zachowanie są ściśle regulowane. Dzięki temu miejscowa fauna zupełnie nie boi się ludzi. Trzeba uważać, żeby nie nadepnąć na wygrzewające się na wulkanicznych skałach iguany, leżakują na środku turystycznego szlaku. Na wyspie Espanola przedrzeźniacze galapagoskie, mądralińskie szarawe ptaki, nauczyły się sfruwać znienacka i zanurzać długie dzioby w otwartych butelkach z wodą trzymane przez turystów. Chwila nieuwagi skutkuje atakiem przedrzeźniacza &#8211; a stawka jest wysoka, bo słodkiej wody na Galapagos nie ma zbyt wiele.</p>
<p><span class="txt_srodtytul"><b>George i spółka</b></span></p>
<p>Najsłynniejsze zwierzęta Galapagos to żółwie słoniowe. Od nich pochodzi nazwa archipelagu &#8211; &#8220;galapago&#8221; to starohiszpańskie słowo oznaczające żółwia.</p>
<p>Żółwie z różnych wysp różnią się między sobą do tego stopnia, że niektórzy uważają je za osobne gatunki. Różnice widoczne są na pierwszy rzut oka &#8211; wystarczy spojrzeć na karapaks, czyli wierzchnią część skorupy. Jego kształt zależy od warunków środowiskowych: żółwie zamieszkujące wilgotne wyspy o bujnej roślinności mają karapaks w kształcie kopuły, dzięki czemu łatwo przedzierają się przez chaszcze. Żółwie z suchych wysp mają skorupy w kształcie siodła, co umożliwia im zadzieranie głowy do góry w poszukiwaniu rosnących wysoko liści, niezjedzonych jeszcze przez konkurencję.</p>
<p class="txt_upl">Dawniej żółwie były wysoko cenione przez marynarzy i wielorybników &#8211; ponieważ zostawały długo przy życiu na pokładzie statku, były źródłem świeżego mięsa dla załogi znajdującej się na środku oceanu. Teraz żółwiom grożą inne niebezpieczeństwa &#8211; przede wszystkim gatunki inwazyjne, sprowadzone na wyspy przez człowieka. Szczury zjadają żółwie jaja oraz nowo narodzone żółwiki, a żarłoczne kozy odbierają dorosłym osobnikom obiad i dach nad głową. Dosłownie &#8211; gdy kozy obgryzają drzewa, żółwiom brakuje cienia.</p>
<p>Najbardziej sławnym żółwiem świata, prawdziwym żółwim celebrytą, był Samotny George, ostatni przedstawiciel gatunku z wyspy Pinta. Znaleziono go tam w 1971 r., a przez kolejne czterdzieści lat próbowano go wyswatać. Niestety, poszukiwania się nie powiodły- żółwicy tego samego gatunku już na świecie nie było. George mieszkał w Stacji Badawczej im. Karola Darwina na wyspie Santa Cruz w towarzystwie dwóch samic najbliższych podgatunków, jednakże nie udało mu się doczekać potomka. Gdy ujrzałam George&#8217;a, żywy symbol ginących gatunków, poczułam się, jakbym stanęła twarzą w twarz z jakąś wielką osobistością &#8211; prezydentem albo królową. Samotny George zmarł bezpotomnie dwa lata temu.</p>
<p><span class="txt_srodtytul"><b>Jaszczurka daje nurka</b></span></p>
<p>Oprócz żółwi wyspy zamieszkują inne niezwykłe gady &#8211; legwany morskie. Podobnie jak żółwie słoniowe legwany morskie to gatunek endemiczny, czyli żyjący wyłącznie na Galapagos. To także jedyne na świecie morskie jaszczurki.</p>
<p>Dlaczego nie ma ich więcej? Otóż legwany, tak jak inne gady, są zmiennocieplne &#8211; temperatura ich ciała zależy od temperatury otoczenia, przebywanie w zimnej wodzie jest dla nich dużym obciążeniem energetycznym. Legwany radzą z tym sobie, wygrzewając się przez długi czas na słońcu przed wyprawą na podwodny żer &#8211; w ten sposób gromadzą energię. Ponieważ większe zwierzęta wolniej tracą ciepło, legwany z różnych wysp różnią się rozmiarem: te ze wschodnich, najcieplejszych wysp są najmniejsze, największe zaś zamieszkują wyspy zachodnie, których wody są oziębiane prądem Humboldta, płynącym z południa, z Antarktydy.</p>
<p>Legwany morskie żywią się wodorostami &#8211; potrafią po nie zanurkować nawet na głębokość 10 metrów! Ponieważ żerując, połykają też dużo słonej wody, muszą sobie radzić z nadprogramową ilością soli. Pozbywają się jej już na lądzie, energicznie nią kichając.</p>
<p>Podróżująca za mną pasażerka, miła pani około sześćdziesiątki, przy kolejnym zejściu na ląd i przyglądaniu się iguanom złapała mnie za łokieć i konspiracyjnym szeptem powiedziała: &#8220;Czy nie byłoby cudownie trochę podmalować im usta szminką?&#8221;.</p>
<p>No cóż, piękno &#8211; zwłaszcza legwana &#8211; jest sprawą subiektywną.</p>
<p><span class="txt_srodtytul"><b>Czy głuptak jest głupi?</b></span></p>
<p>Angielska nazwa głuptaka, &#8220;booby&#8221;, robi furorę wśród turystów ze względu na jej podwójne znaczenie. Słowo &#8220;boobies&#8221; oprócz głuptaków oznacza bowiem również biust. Dlatego koszulki z napisem &#8220;I love boobies&#8221; rozchodzą się jak świeże bułeczki. Angielska nazwa głuptaków pochodzi zresztą nie od biustu, ale od hiszpańskiego &#8220;bobo&#8221;, co oznacza głuptasa. Ta niewdzięczna nazwa przylgnęła do sympatycznych ptaków ze względu na ich niezdarny sposób poruszania się na lądzie. Jednak mimo głupawego chodu ptaki te świetnie radzą sobie zarówno w locie, jak i nurkując.</p>
</div>
<p><!--more--></p>
<p><!--more--></p>
<p><!--more--></p>
<p style="text-align:justify;">Mimo że samce i samice prawie nie różnią się wyglądem, można je dość łatwo rozpoznać po głosie. Panowie gwiżdżą, a panie wydają dźwięki przypominające klakson.</p>
<div id="artykul">
<p>Na Galapagos żyją trzy gatunki głuptaków: głuptak galapagoski, głuptak czerwononogi oraz &#8211; najbardziej znany &#8211; głuptak niebieskonogi, symbol wysp. Intensywnie niebieskie nogi tych ostatnich zmieniają odcień w zależności od diety zwierzęcia &#8211; zdrowy, dobrze odżywiony głuptak będzie miał bardzo jaskrawe stopy, przez co daje do zrozumienia otoczeniu, że jest najlepszym partnerem do rozrodu.</p>
<p style="text-align:justify;">Głuptaki czerwononogie różnią się od pozostałych dwóch gatunków tym, że gnieżdżą się na drzewach (mimo kaczych, błoniastych stóp &#8211; zawijają je ciasno dookoła gałęzi jak czerwone naleśniczki). Gniazdo buduje samica, jednak obowiązkiem samca jest dostarczenie jej odpowiedniego budulca. Podchodzę do samicy, wręczam patyczek. Weźmie, nie weźmie? Wzięła. Dołożyłam się do głuptasiego gniazda.</p>
<p style="text-align:justify;">Natomiast głuptaki galapagoskie nie wysilają się przesadnie z budową gniazda &#8211; gnieżdżą się w dołku w ziemi, wewnątrz mają czasem tylko ze trzy patyczki na krzyż. Ten gatunek każdorazowo składa po dwa jaja, jednak nawet jeśli z obu wyklują się pisklęta, przetrwa tylko jedno z nich. Silniejszy z pisklaków wypycha brata z gniazda, a wyrzucony nieszczęśnik ginie z głodu lub zimna (co dziwne, rodzice wydają się nie zauważać własnego pisklęcia znajdującego się tuż poza ich gniazdem &#8211; liczy się tylko zawartość dołka!). To wrogie zachowanie wobec rodzeństwa tłumaczone jest wysokim poziomem testosteronu u piskląt.</p>
<p style="text-align:justify;">Jak gdyby fauna Galapagos nie była wystarczająco niezwykła, mamy tu jeszcze endemiczne pingwiny. To jedyne pingwiny spotykane na półkuli północnej, w dodatku na równiku! Mogą przeżyć na ciepłych wyspach Galapagos dzięki wspomnianemu wcześniej zimnemu prądowi Humboldta który okrąża zachodnią część archipelagu, na przykład wyspę Isabela. Jest to jedyne miejsce na ziemi, gdzie zobaczymy pingwina siedzącego w słońcu pod kaktusem.</p>
<p style="text-align:justify;"><span class="txt_srodtytul"><b>Raz kozie śmierć?</b></span></p>
<p style="text-align:justify;">Galapagos mimo nieprzychylnych warunków &#8211; ostrych skał, braku wody, ograniczonego pożywienia &#8211; jest rajem bioróżnorodności. Czy jednak długo nim pozostanie? Na przyrodę archipelagu czyhają różne zagrożenia, których źródłem jesteśmy niestety my. Liczba turystów i mieszkańców Galapagos wciąż się zwiększa &#8211; buduje się zatem więcej dróg i hoteli, po wodach pływa więcej motorówek, a ponieważ na wyspach klimat jest kiepski do rolnictwa, większość żywności trzeba sprowadzać samolotami bądź statkami z Ekwadoru, co oczywiście nie sprzyja czystości wód i powietrza.</p>
<p style="text-align:justify;">Największym niebezpieczeństwem są jednak gatunki sprowadzone przez człowieka &#8211; szczury, świnie, a zwłaszcza kozy. Kozy potrafią zjeść wszystko (na moich oczach jedna zjadła kiedyś drzwi! Wprawdzie ze sklejki, a nie litego drewna, ale i tak był to imponujący wyczyn). Kozy funkcjonują jak buldożery &#8211; zjadają całą roślinność, kopytkami zadeptują ziemię, obgryzają korę drzew, powodując ich usychanie. Równają z ziemią naturalne środowisko unikalnych galapagoskich żółwi, rodzimych ptaków i owadów. Rozmnażają się błyskawicznie, dlatego niektóre wyspy, na przykład Isabela, były przez nie zupełnie skolonizowane. Pozbycie się kóz z Isabeli nie było łatwe &#8211; podłoże wyspy to ostre jak brzytwa skały, zdrewniałe krzaki pokryte są cierniami. Znalezienie kóz nie jest proste, dlatego szukano z helikoptera, jednak po ich usunięciu zawsze pozostawało kilka pojedynczych sztuk, które znów zaczynały się rozmnażać. Zbiegów tropiono psami. Te wyposażone były w specjalne buciki, żeby nie poraniły łap na skałach. W końcu wykorzystano tzw. kozy Judasze. Są to wysterylizowane kozy wyposażone w obroże z nadajnikiem. Koza Judasz przemierza wyspę w poszukiwaniu kozich znajomych &#8211; na jej nieszczęście dzięki nadajnikowi namierzają ją strzelcy i dobijają rozproszone po wyspie zwierzęta. Koza Judasz idzie zatem dalej, szukając kolejnych bratnich dusz, zdradzając tym samym ich położenie. To, niestety, kolejny przykład tego, jak za ludzki brak odpowiedzialności karę ponoszą zwierzęta.</p>
</div>
]]></content:encoded>
					
		
		
			</item>
	</channel>
</rss>
